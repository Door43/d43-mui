====== 36. Yesus Beruba Wujud ======


{{https://api.unfoldingword.org/obs/jpg/1/en/360px/obs-en-36-01.jpg}}


Kapan ari, Yesus gawak tigo ikok mored-Nyo, si Petros, Yakobus, samo Yahya besamo Dio. (Yahya yang ini bukan wong yang ngebaptes Yesus.) Dio wong naek ke gonong yang tinggi ontok bedoa.




{{https://api.unfoldingword.org/obs/jpg/1/en/360px/obs-en-36-02.jpg}}


Pas Yesus lagi bedoa rai Yesus ni beruba jadi terang mencak matoari tros baju-Nyo jugo puti mencak cahyo, lebe puti daripada yang pacak dibeken ole wong di bumi ni.




{{https://api.unfoldingword.org/obs/jpg/1/en/360px/obs-en-36-03.jpg}}


Abes tu nabi Musa samo nabi Elia moncol. Wong-wong ni edop ratosan taon seblom kejadian ni. Dio wong ngomong ke Yesus pasal kematiannyo, yang dak lamo lagi bakal tejadi di Yerusalem.




{{https://api.unfoldingword.org/obs/jpg/1/en/360px/obs-en-36-04.jpg}}


Pas Musa samo Elia ni lagi ngomong samo Yesus, uji Petros ke Yesus, “Bagus nian kito ado di sini. Payo kito beken tigo tempat tinggal, sikok ontok Kau, sikok ontok Musa tros sikok ontok Elia.” Petros idak tau apo yang diomongkenyo.  




{{https://api.unfoldingword.org/obs/jpg/1/en/360px/obs-en-36-05.jpg}}


Pas Petros ni lagi ngomong, ado awan yang terang nian toron tros notopi dio wong, tros ado suaro dari awan tu, “Inila Anak Aku yang Aku cintoi. Aku seneng samo Dio. Dengerila Dio.” Tigo ikok mored-Nyo tu ketakotan nian tros nyampak ke tana.




{{https://api.unfoldingword.org/obs/jpg/1/en/360px/obs-en-36-06.jpg}}


Tros Yesus nyentu dio wong tros ngomong cak ini, “Dak usa takot. Bangonla.” Pas dio wong nyingok di sekitar situ, dio wong dak nyingok siapo-siapo kecuali Yesus.




{{https://api.unfoldingword.org/obs/jpg/1/en/360px/obs-en-36-07.jpg}}


Yesus samo tigo morednyo toron dari gonong. Laju Yesus ngomong ke dio wong, “Dak usa dulu ngomong ke siapo-siapo pasal apo yang tejadi di sini. Dak lamo lagi Aku bakal mati tros bakal dibangketke. Abes tu kamu bole nyritokenyo ke wong-wong.”



//Sikok cerito Alkitab dari: Matius 17:1-9; Markus 9:2-8; Lukas 9:28-36//


