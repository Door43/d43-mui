====== 9. Allah Manggel Musa ======


{{https://api.unfoldingword.org/obs/jpg/1/en/360px/obs-en-09-01.jpg}}


Pas Yusup mati, seloro kluargonyo tinggal di Mesir.  Dio wong samo ketoronannyo tinggal di sano selamo betaon-taon tros punyo banyak anak. Dio wong disebot wong Israel.




{{https://api.unfoldingword.org/obs/jpg/1/en/360px/obs-en-09-02.jpg}}


Pas la beratos-ratos taon, wong Israel jadi banyak nian. Wong-wong Mesir la ngelupoke Yusup samo segalo yang la Yusup lakuke ontok nolong dio wong. Wong Mesir jadi takot samo wong Israel karno wong Israel ni banyak nian. Laju, Piraun yang bekuaso di Mesir pas jaman itu jadike wong Israel babunyo wong Mesir.




{{https://api.unfoldingword.org/obs/jpg/1/en/360px/obs-en-09-03.jpg}}


Wong Israel dipakso beken banyak bangonan tros malahan haros ngebangon duo kota di Mesir. Gawe berat tu ngebuat dio wong sengsaro, tapi Allah ngeberkati wong Israel, tros ketoronan dio wong malahan jadi lebe banyak.




{{https://api.unfoldingword.org/obs/jpg/1/en/360px/obs-en-09-04.jpg}}


Piraun jingok amen wong Israel ngelaerke banyak kupek, laju dio mrentoke ontok ngebunu seloro kupek lanang wong Israel dengen dibuang ke jero Sungi Nil.




{{https://api.unfoldingword.org/obs/jpg/1/en/360px/obs-en-09-05.jpg}}


Sala sikok betino Israel ngelaerke kupek lanang. Dio samo lakinyo nyenggeti kupek tu sepacaknyo dio wong.




{{https://api.unfoldingword.org/obs/jpg/1/en/360px/obs-en-09-06.jpg}}


Pas wong tuo budak tu dak pacak lagi ngesenggeti dio, dio wong narok kupek tu di keranjang yang ngapong di pengger Sungi Nil supayo dio dak tebunu. Ayuknyo kupek tu ngawasinyo supayo tau apo yang bakal tejadi samo dio.




{{https://api.unfoldingword.org/obs/jpg/1/en/360px/obs-en-09-07.jpg}}


Sikok anak betinonyo Piraun jingok wada keranjang, dio jingok ado kupeknyo di jero keranjang itu. Dio ngangkat kupek tu jadi anaknyo dewek. Dio nyewo betino Israel ontok ngasu kupek tu, dio dak sadar amen betino tu umak kupek tu dewek. Pas budak tu la besak tros dak perlu susu emaknyo lagi, dibalekkenyola budak tu ke anak betinonyo Piraun, yang ngenjok namo budak tu Musa.




{{https://api.unfoldingword.org/obs/jpg/1/en/360px/obs-en-09-08.jpg}}


Kapan ari, pas Musa la besak, dio nyingok wong  Mesir ngeboki babu Israel. Musa nyubo nyelametke konco sebangsonyo.




{{https://api.unfoldingword.org/obs/jpg/1/en/360px/obs-en-09-09.jpg}}


Pas dio ngeraso dak katek yang nyingok, dio ngebunu wong Mesir itu tros ngobori mayatnyo. Tapi ternyato ado wong yang nyingok kejadian tu.




{{https://api.unfoldingword.org/obs/jpg/1/en/360px/obs-en-09-10.jpg}}


Pas Piraun tau kejadian tu, dio nak ngebunu Musa. Musa lari dari Mesir ke padang goron di mano dio pacak aman dari tentaro Mesir.




{{https://api.unfoldingword.org/obs/jpg/1/en/360px/obs-en-09-11.jpg}}


Musa jadi pengoros domba di padang goron yang jao dari Mesir. Dio ngaweni betino dari tempat itu, tros punyo duo anak lanang.




{{https://api.unfoldingword.org/obs/jpg/1/en/360px/obs-en-09-12.jpg}}


Pas Musa lagi ngoros domba-dombanyo, dio nyingok sikok semak yang apinyo bekobar-kobar, tapi semaknyo idak kebakar. Laju Musa maraki semak tu supayo pacak jingok lebe jelas. Pas dio maraki semak itu Allah ngomong, “Musa, lepaskela selop kau. Kau tu lagi tegak di tana yang suci.”




{{https://api.unfoldingword.org/obs/jpg/1/en/360px/obs-en-09-13.jpg}}


Uji Allah, “Aku la nyingok pendritoan umat Aku. Aku bakal ngerem kau ke Piraun supayo kau pacak gawak wong Israel metu dari pebudakan dio wong di Mesir. Aku bakal ngenjok dio wong tana Kanaan, tana yang Aku janjike ke Abraham, Ishak, samo Yakob.”




{{https://api.unfoldingword.org/obs/jpg/1/en/360px/obs-en-09-14.jpg}}


Tanyo Musa, “Cak mano amen dio wong nak tau siapo yang ngerem aku, apo yang haros aku omongke.” Uji Allah, “Aku ni iola AKU ADO. Omongi bae ke dio wong, ‘AKU ADO la ngerem aku ke kau.’ Omongke jugo ke dio wong, ‘Aku ni TUAN, Allah lelohor kau, Abraham, Ishak, samo Yakob.’ Inila namo Aku selamonyo.”




{{https://api.unfoldingword.org/obs/jpg/1/en/360px/obs-en-09-15.jpg}}


Musa dak galak pegi ke Piraun karno dio takot, karno dio peker dio dak pacak ngomong yang bagus, laju Allah ngerem dolor lanangnyo ontok ngerewangi Musa, Harun. Allah ngingetke Musa jugo Harun amen Piraun bakal nekak.



//Sikok cerito Alkitab dari: Keluaran 1-4//


