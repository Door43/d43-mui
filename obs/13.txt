====== 13. Pejanjian Allah samo Israel ======


{{https://api.unfoldingword.org/obs/jpg/1/en/360px/obs-en-13-01.jpg}}


Abes Allah mempen bangso Israel ngeliwati Laot Abang, Allah ngajak dio wong ngeliwati padang goron ke gonong yang disebot dengen Gonong Sinai. Ini gonong yang samo di mano Musa nyingok semak yang tebakar. Laju wong-wong tu negaki tenda di kaki gonong tu.




{{https://api.unfoldingword.org/obs/jpg/1/en/360px/obs-en-13-02.jpg}}


Uji Allah ke Musa samo wong-wong Israel, “Amen kamu norot samo omongan Aku tros bepegang tegu samo pejanjian Aku kamu bakal jadi punyo Aku yang berego, sikok kerajaan yang pendodoknyo imam galo, samo bangso yang suci.”




{{https://api.unfoldingword.org/obs/jpg/1/en/360px/obs-en-13-03.jpg}}


Tigo ari abes tu, pas wong-wong la nyiapke diri, Allah toron ke puncak Gonong Sinai dengen guntur, peter, asep, samo suaro terompet yang besak. Cuman Musa yang diboleke ontok naek ke gonong tu.




{{https://api.unfoldingword.org/obs/jpg/1/en/360px/obs-en-13-04.jpg}}


Abes tu Allah ngebeken pejanjian ke dio wong tros ngomong cak ini, “Aku ni la TUAN, jugo Allah kamu, yang nyelametke kau dari pebudakan di Mesir. Dak bole nyemba allah laen.”




{{https://api.unfoldingword.org/obs/jpg/1/en/360px/obs-en-13-05.jpg}}


“Dak bole ngebeken berhalo tros jangan nyemba dio, soalnyo Aku, TUAN, Allah yang cemburuan. Dak bole nyebot namo Aku baseng-baseng bae. Ingetla ontok ngejago kesucian ari Sabat. Ari Sabat iola ari yang suci. Retinyo tu, kamu ngaweke gawean kamu selamo enam ari, soalnyo ari yang ketojo iola arinyo istirahat ontok nginget Allah.”




{{https://api.unfoldingword.org/obs/jpg/1/en/360px/obs-en-13-06.jpg}}


“Hormatila ubak samo umak kau. Dak bole ngebunu. Dak bole buat mesum. Dak bole maleng. Dak bole ngebudike. Dak bole ngeser dengen bini sesamo kau, rumanyo, jugo apo bae yang dio punyo.”




{{https://api.unfoldingword.org/obs/jpg/1/en/360px/obs-en-13-07.jpg}}


Abes tu Allah noles Sepolo Prento Allah ni di duo ikok batu ceper tros dienjokkenyo ke Musa. Allah jugo ngenjokke banyak hokom samo peratoran ontok dimeloki. Amen wong-wong tu noroti hokom-hokom tu, Allah bejanji amen Dio bakal ngeberkati samo ngelendongi dio wong. Tapi amen dio wong dak norot, Allah bakal ngokom dio wong.




{{https://api.unfoldingword.org/obs/jpg/1/en/360px/obs-en-13-08.jpg}}


Allah jugo ngenjok penjelasan pasal tenda yang nak dio wong beken. Tenda tu disebot dengen Tenda Petemuan. Tenda tu ado duo kamar dipisake samo hordeng yang besak. Dak katek yang pacak masok ke situ, kecuali imam besak, soalnyo Allah tinggal di situ.




{{https://api.unfoldingword.org/obs/jpg/1/en/360px/obs-en-13-09.jpg}}


Siapo bae yang ngelanggar hokom-Nyo Allah dio wong mesti gawak sikok binatang ke meja pesembahan yang ado di depan Tenda Petemuan ontok korban ke Allah. Sikok imam bakal nyemble binatang tu tros ngebakarnyo di pocok meja pesembahan. Dara binatang yang dikorbanke tu notopi duso wong-wong tu tros ngebeken wong-wong tu berse di adepannyo Allah. Allah ni mele dolornyo si Musa, Harun, samo ketoronannyo Harun jugo ontok jadi imam-Nyo.  




{{https://api.unfoldingword.org/obs/jpg/1/en/360px/obs-en-13-10.jpg}}


Wong-wong ni stojo ontok noroti hokom yang la dienjokke Allah ke dio wong, supayo nyemba Allah bae bukan allah laennyo, jugo jadi umat kosos-Nyo. Tapi dak lamo abes dio wong bejanji, dio wong beken duso maken jahat.




{{https://api.unfoldingword.org/obs/jpg/1/en/360px/obs-en-13-11.jpg}}


Selamo beberapo ari, Musa ni ado di puncak Gonong Sinai lagi ngomong samo Allah. Wong-wong ni la malek nak nunggui dio balek. Jadi dio wong gawak emas ke Harun tros mintak dio ngebeken berhalo ontok dio wong.




{{https://api.unfoldingword.org/obs/jpg/1/en/360px/obs-en-13-12.jpg}}


Jadi Harun ngebeken berhalo dari emas yang bentoknyo anak sapi. Wong-wong tu mulai nyemba berhalo tu dengen gilo-giloan tros ngenjok korban ke berhalo tu! Laju Allah mara nian dengen duso dio wong tros berencano ontok ngancorke dio wong. Tapi Musa bedoa ontok dio wong, tros Allah ngedengerke doanyo laju Allah dak ngancorke dio wong.




{{https://api.unfoldingword.org/obs/jpg/1/en/360px/obs-en-13-13.jpg}}


Pas Musa toron dari gonong tu tros nyingok berhalo tu, Musa mara nian. Jadi dio mecake batu ceper yang la tetoles Sepolo Prento Allah.




{{https://api.unfoldingword.org/obs/jpg/1/en/360px/obs-en-13-14.jpg}}


Laju Musa ngancori berhalo tu sampe jadi bubuk, tros diuntalkenyo bubuk tu ke banyu tros makso wong-wong tu minum banyu tu. Allah ngedatengke penyaket yang para ke wong-wong tu tros banyak dari wong tu yang mati.




{{https://api.unfoldingword.org/obs/jpg/1/en/360px/obs-en-13-15.jpg}}


Musa ngebeken batu ceper yang baru, ontok gantike yang lamo yang la diancorkenyo. Abes tu Musa ngedaki gonong lagi tros bedoa ke Allah supayo Allah ngamponi wong-wong tu. Allah ngedengerke Musa tros ngamponi wong-wong tu. Tros Musa toron lagi dari gonong tu gawak Sepolo Prento yang la toles di batu ceper yang baru tu. Akernyo Allah mempen wong Israel dari gonong Sinai ke Tana Pejanjian.



//Sikok cerito Alkitab dari: Keluaran 19-34//


