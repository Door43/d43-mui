====== 43. Grejo Mulo-mulo======


{{https://api.unfoldingword.org/obs/jpg/1/en/360px/obs-en-43-01.jpg}}


Abes Yesus balek ke surgo, mored-mored-Nyo tinggal di Yerusalem pecak yang la dikongkon Yesus. Wong-wong pecayo yang ado di sano bekompol ontok bedoa tros-trosan.




{{https://api.unfoldingword.org/obs/jpg/1/en/360px/obs-en-43-02.jpg}}


Tiap taon, 50 ari abes Paska, wong-wong Yahudi ngerayoke ari yang penteng yang disebot ari Pentakosta. Pentakosta tu iola ari pas wong Yahudi lagi ngerayoke panen gendum. Seloro wong Yahudi dari seloro dunio dateng ke Yerusalem ontok ngerayoke ari Pentakosta samo-samo. Taon tu, Pentakosta dirayoke kiro-kiro seminggu abes Yesus naek ke surgo.




{{https://api.unfoldingword.org/obs/jpg/1/en/360px/obs-en-43-03.jpg}}


Sementaro wong-wong pecayo tu lagi kompol besamo-samo, tibo-tibo ruma tempat dio wong bekompol tu dipenui ole suaro mencak angin besak. Abes tu ado pecak nyalo api tejingok di pocok kepalak wong-wong pecayo tu. Seloro dio wong tu dipenui Ro Suci tros mulai ngomong pakek baso-baso laen.




{{https://api.unfoldingword.org/obs/jpg/1/en/360px/obs-en-43-04.jpg}}


Pas wong-wong di Yerusalem denger suaro tu, banyak wong bekompol nak tau apo yang tejadi. Pas dio wong denger wong-wong pecayo tu ngenyatoke pasal apo yang la Allah gaweke tu hebat nian, dio wong teheran karno dio wong denger tu dalem baso-baso dio wong dewek.




{{https://api.unfoldingword.org/obs/jpg/1/en/360px/obs-en-43-05.jpg}}


Beberapo wong nudu amen mored-mored Yesus tu mabok. Laju Petros tegak tros ngomong ke dio wong, ujinyo, “Dengerke aku! Wong-wong ini dak mabok! Kejadian ni ngenepi nubuatan yang disampeke ole Nabi Yoel di mano Allah ngomong cak ini, ‘Pas ari-ari teaker, Aku bakal nuangke Ro Aku.’”




{{https://api.unfoldingword.org/obs/jpg/1/en/360px/obs-en-43-06.jpg}}


“Oi wong Israel, Yesus ni iola wong yang ngebeken banyak nian tando-tando yang hebat jugo ajaeb pakek kuaso Allah, cak yang la kau jingok jugo yang kau la tau. Tapi mase bae kau salebke Dio!”




{{https://api.unfoldingword.org/obs/jpg/1/en/360px/obs-en-43-07.jpg}}


“Mugola Yesus mati, Allah bangketke Dio di antaro wong mati. Ini ngenepi nubuatan yang ngomong cak ni, ‘Kau dak bakal nalakke Wong Suci Kau busuk di dalem koboran.’ Kami jadi saksi-saksi nyato amen Allah la bangketke Yesus.”




{{https://api.unfoldingword.org/obs/jpg/1/en/360px/obs-en-43-08.jpg}}


“Yesus sekarang dimulioke di sampeng kanan Allah Ubak. Tros Yesus jugo la ngerem Ro Suci yang la Dio janjike. Ro Sucila yang beken apo yang kamu jingok samo denger sekarang ni.”




{{https://api.unfoldingword.org/obs/jpg/1/en/360px/obs-en-43-09.jpg}}


“Kamu nyalebke wong ni, Yesus. Tapi kamu perlu tau dengen pasti amen Allah la jadike Yesus Tuan samo Mesias!”




{{https://api.unfoldingword.org/obs/jpg/1/en/360px/obs-en-43-10.jpg}}


Wong-wong yang dengerke omongan Petros jadi tesentu nian pasal yang diomongkenyo. Laju dio wong betanyo samo Petros jugo samo mored-mored tu, uji dio wong, “Apo yang haros kami lakuke?”




{{https://api.unfoldingword.org/obs/jpg/1/en/360px/obs-en-43-11.jpg}}


Uji Petros, “Betobatla tros dibaptes dalem namo Yesus Kristus, supayo duso kamu diamponi Allah. Jadi Dio bakal ngenjok kamu karunio Ro Suci.”




{{https://api.unfoldingword.org/obs/jpg/1/en/360px/obs-en-43-12.jpg}}


Kiro-kiro 3000 wong pecayo samo omongan Petros tros jadi mored-mored Yesus. Dio wong dibaptes tros jadi jemaat di grejo di Yerusalem.




{{https://api.unfoldingword.org/obs/jpg/1/en/360px/obs-en-43-13.jpg}}


Mored-mored tu rajen dengerke ajarannyo rosul-rosul, bekompol, makan bareng, jugo bedoa samo-samo. Dio wong seneng muji Allah besamo-samo jugo saleng bebage seloro yang dio wong punyo. Seloro wong seneng samo dio wong. Tiap ari maken banyak bae wong yang jadi pecayo.



//Sikok crito Alkitab dari: Kisa Para Rosul 2//


