====== 22. Kelaeran Yahya ======


{{https://api.unfoldingword.org/obs/jpg/1/en/360px/obs-en-22-01.jpg}}


Dulu, Allah ngomong ke umat-Nyo liwat malekat samo nabi-nabi-Nyo. Tapi la liwat 400 taon Dio dak ngomong ke dio wong lagi. Tibo-tibo ado malekat dateng gawak pesen dari Allah ontok imam yang benamo Jakaria. Jakaria samo bininyo, Elisabet, iola wong yang sole, tapi dio wong dak pacak punyo anak.



{{https://api.unfoldingword.org/obs/jpg/1/en/360px/obs-en-22-02.jpg}}


Uji malekat tu ke Jakaria, “Bini kau gek ngelaerke sikok anak lanang. Kau gek namoi dio Yahya. Dio gek dipenui samo Ro Suci, tros diola yang agek nyiapke wong-wong ke Mesias!” Uji Jakaria, “Aku samo bini aku ni la tuo nian ontok punyo anak! Cak mano aku pacak tau amen tu bakal tejadi?”



{{https://api.unfoldingword.org/obs/jpg/1/en/360px/obs-en-22-03.jpg}}


Uji malekat tu, “Aku ni dikerem ole Allah ontok nyampeke kabar baek ni samo kau. Tapi karno kau dak pecayo samo aku, kau bakal dak pacak ngomong sampe kupek tu laer.” Tibo-tibo Jakaria ni dak pacak ngomong. Tros tu malekat ni ninggalke Jakaria. Abes dari situ, Jakaria balek ke ruma. Dak lamo abes tu bininyo bonteng.



{{https://api.unfoldingword.org/obs/jpg/1/en/360px/obs-en-22-04.jpg}}


Pas Elisabet lagi bonteng enam bulan, malekat yang samo tibo-tibo moncol ke dolornyo Elisabet yang namonyo Maria. Dio ni mase prawan tros agek nak kawen samo tunangannyo benamo Yusup. Malekat tu ngomong, ujinyo, “Kau gek bonteng tros ngelaerke sikok anak lanang. Kau mesti namoi dio Yesus. Soalnyo Dio agek jadi Anak Allah yang Mahabesak tros Dio jugo agek mrento ontok selamonyo.”



{{https://api.unfoldingword.org/obs/jpg/1/en/360px/obs-en-22-05.jpg}}


Maria ni ngejawab, ujinyo: “Cak mano ini pacak tejadi, aku ni blom belaki?” Malekat tu ngejelaske, “Ro Suci agek dateng ke kau, tros ado kuaso Allah agek menui kau. Jadi budak tu suci, soalnyo Dio Anak Allah.” Maria ni pecayo tros nrimo apo yang la diomongke ole malekat tu.



{{https://api.unfoldingword.org/obs/jpg/1/en/360px/obs-en-22-06.jpg}}


Abes malekat tu ngomong ke Maria, Maria pegi nyingok Elisabet. Pas Elisabet denger salamnyo Maria, kupek yang ado dalem rahemnyo Elisabet ni ngelonjak kesenengan. Betino-betino tu seneng dengen apo yang la dilakuke Allah. Abes Maria ngonjongi Elisabet selamo tigo bulan, Maria balek ke ruma.



{{https://api.unfoldingword.org/obs/jpg/1/en/360px/obs-en-22-07.jpg}}


Pas Elisabet la ngelaerke kupek lanangnyo, Jakaria samo Elisabet ni namoi kupek tu Yahya, mencak yang la diprentoke ole malekat. Tros Allah ngejenke Jakaria ngomong, jadi dio ngomong cak ini, “Pujila Allah, karno Dio mase inget samo umat-Nyo! Kau, anak aku, agek disebot nabinyo Allah yang Mahabesak yang agek ngenjoktauke cak-mano dio wong pacak diamponi supayo dio wong bebas dari duso-dusonyo.”


//Sikok cerito Alkitab dari: Lukas 1//


