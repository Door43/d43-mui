====== 27. Crito wong Samaria yang baek ati ======


{{https://api.unfoldingword.org/obs/jpg/1/en/360px/obs-en-27-01.jpg}}


Kapan ari, ado sikok hakem dateng ke Yesus ontok nguji Yesus, ujinyo “Guru apo yang mesti aku lakuke supayo edop selamonyo?” Jawab Yesus, “Apo yang tetoles di hokom Allah?”



{{https://api.unfoldingword.org/obs/jpg/1/en/360px/obs-en-27-02.jpg}}


 Uji hakem tu, “Cintoila Tuan Allah kau, dengen seloro ati, jiwo, kekuatan samo pekeran kau. Tros cintoila sesamo kau manusio mencak diri kau dewek.” Uji Yesus, “Bener kato kau tu! Gawekela cak itu biar kau bakal edop selamo-lamonyo.”



{{https://api.unfoldingword.org/obs/jpg/1/en/360px/obs-en-27-03.jpg}}


Tapi hakem tu nak ngeboktike amen diri dio tu bener, jadi dio betanyo lagi, “Siapo yang dimaksod sesamo aku tu?”



{{https://api.unfoldingword.org/obs/jpg/1/en/360px/obs-en-27-04.jpg}}


Yesus ngejawab makek sikok crito. “Ado sikok lanang Yahudi, lagi dalem pejalanan dari Yerusalem nak ke Yeriko.”



{{https://api.unfoldingword.org/obs/jpg/1/en/360px/obs-en-27-05.jpg}}


“Sementaro dio bepegian, dio diserang samo sekelompok perampok. Perampok ni ngambek galo-galo hartonyo tros digebokinyo sampe amper mati. Abes tu dio wong pegi.”



{{https://api.unfoldingword.org/obs/jpg/1/en/360px/obs-en-27-06.jpg}}


“Abes dari situ, ado sikok imam Yahudi yang kebetulan lagi ngeliwati jalan tu. Pas imam tu nyingok wong yang dirampok samo digebok tadi, dio pinda ke sebrang jalan tros dak diagokinyo wong yang boto petolongan tu, laju dio bejalan tros.”



{{https://api.unfoldingword.org/obs/jpg/1/en/360px/obs-en-27-07.jpg}}


“Dak lamo abes tu, ado wong Lewi ngeliwati jalan tu. (Wong Lewi tu iola suku Yahudi yang ngebantu imam-imam di Baet Allah.) Wong Lewi ni jugo pinda ke sebrang jalan tu tros dak diagokinyo wong yang dirampok samo yang digeboki tu.”



{{https://api.unfoldingword.org/obs/jpg/1/en/360px/obs-en-27-08.jpg}}


“Wong berekotnyo yang bejalan di jalan tu iola wong Samaria. (Wong Samaria iola ketoronan camporan Yahudi samo wong-wong dari negaro-negaro laen. Wong Samaria samo wong Yahudi ni saleng ngebenci.) Pas wong Samaria nyingok wong tu, dio ngeraso kasean. Dio ngerawat wong tu tros ngebalot luko-lukonyo.”



{{https://api.unfoldingword.org/obs/jpg/1/en/360px/obs-en-27-09.jpg}}


“Laju wong Samaria tu naekke wong itu ke keledainyo dewek tros digawaknyo ke sikok penginepan di mano dio ngerawatnyo.”



{{https://api.unfoldingword.org/obs/jpg/1/en/360px/obs-en-27-10.jpg}}


“Pas besoknyo, wong Samaria tu mesti ngelanjotke pejalanannyo. Dio ngenjokke duet ke wong yang betanggong jawab di penginepan tu, tros ngomong cak ini, ‘Jagola dio, tros amen duetnyo kurang agek aku ganti pas aku balek lagi ke sini.’”



{{https://api.unfoldingword.org/obs/jpg/1/en/360px/obs-en-27-11.jpg}}


Tros Yesus betanyo ke hakem tu, “Cak mano uji kau? Yang mano dari wong tigo ikok tadi yang kau peker sesamo manusio dari wong yang dirampok samo digeboki tu?” Jawab hakem tu, “Wong yang nonjokke raso kasean tadi.” Uji Yesus ke hakem tu, “Pegila tros gawekela cak itu jugo.”


//Sikok cerito Alkitab dari: Lukas 10:25-37//


