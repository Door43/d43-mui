====== 18. Kerajaan yang Tebage ======


{{https://api.unfoldingword.org/obs/jpg/1/en/360px/obs-en-18-01.jpg}}


Abes Daud mati, anak lanangnyo Suleiman mulai mrento. Allah nanyo samo Suleiman apo yang paleng dio kendaki. Suleiman cuman mintak hikmat bae, Allah seneng tros jadike Suleiman wong yang paleng bijaksano di dunio. Salomo belajar banyak hal tros jadi hakem yang bijaksano nian. Allah jugo jadike dio kayo rayo.




{{https://api.unfoldingword.org/obs/jpg/1/en/360px/obs-en-18-02.jpg}}


Di Yerusalem, Suleiman ngebeken Ruma yang la direncanoke ubaknyo, Daud. Bahan-bahannyo jugo la dikompolke ole Daud. Mak ini ari wong-wong nyemba Allah samo nyembake kurbannyo di Ruma Allah, bukan di Tenda Petemuan. Allah hader di sano tros tinggal besamo umat-Nyo.




{{https://api.unfoldingword.org/obs/jpg/1/en/360px/obs-en-18-03.jpg}}


Tapi, Suleiman ni cinto samo banyak betino dari negaro aseng. Dio dak norot samo Allah dengen ngaweni banyak betino, amper 1000 betino yang dio kaweni! Betino-betino ni banyak yang beasal dari negaro aseng tros gawak dewa-dewa dio wong ontok disemba. Pas Suleiman la tuo, dio jugo melok nyemba dewa-dewa dio wong tu.




{{https://api.unfoldingword.org/obs/jpg/1/en/360px/obs-en-18-04.jpg}}


Allah jadi mara samo Suleiman. Tros Allah ngokom keidakstioan Suleiman  dengen ngebage kerajaan Israel jadi duo abes dio mati.




{{https://api.unfoldingword.org/obs/jpg/1/en/360px/obs-en-18-05.jpg}}


Abes Suleiman mati, anaknyo, Rehabeam jadi rajo. Rehabeam ni wongnyo lolo. Sloro wong Israel bekompol ontok ngakui dio jadi rajo. Dio wong ngelu amen si Suleiman tu la makso dio wong begawe berat, tros bayar pajaknyo besak nian.




{{https://api.unfoldingword.org/obs/jpg/1/en/360px/obs-en-18-06.jpg}}


Dengen lolonyo Rehabeam ngomong cak ni ke dio wong, ujinyo, “Kau peker ubak aku makso kau gawe berat, aku bakal lebe lagi makso kau gawe berat daripada ubak aku, aku bakal ngokom kau lebe kejem lagi daripada ubak aku.”




{{https://api.unfoldingword.org/obs/jpg/1/en/360px/obs-en-18-07.jpg}}


Sepolo suku Israel brontak ke Rehabeam. Cuman duo suku yang mase stio samo dio. Keduo suku ni disebot kerajaan Yehuda.




{{https://api.unfoldingword.org/obs/jpg/1/en/360px/obs-en-18-08.jpg}}


Sepolo suku yang brontak ke Rehabeam tu jadike sikok wong yang benamo Yerobeam rajo dio wong. Dio wong ngebangun kerajaan dio wong di bagean utara, tros dio wong disebot kerajaan Israel.




{{https://api.unfoldingword.org/obs/jpg/1/en/360px/obs-en-18-09.jpg}}


Yerobeam brontak ke Allah, tros nyebabke sloro wong di dalem kerajaannyo beken duso. Dio ngebeken duo berhalo ontok disemba wong-wong, bukannyo nyemba Allah di Ruma Allah di kerajaan Yehuda.




{{https://api.unfoldingword.org/obs/jpg/1/en/360px/obs-en-18-10.jpg}}


Kerajaan Yehuda samo Israel ni bemusuan, dio wong ni sereng belago.




{{https://api.unfoldingword.org/obs/jpg/1/en/360px/obs-en-18-11.jpg}}


Di kerajaan Israel, sloro rajonyo jahat. Banyak dari rajo-rajo ni yang dibunu ole wong Israel laennyo yang pengen jadi rajo ngantike dio wong.




{{https://api.unfoldingword.org/obs/jpg/1/en/360px/obs-en-18-12.jpg}}


Sloro rajo Israel samo sebagean besak wong Israel nyemba berhalo, sereng pasal tu diekoti dengen pejinahan, mala kadang sampe ngorbanke anak dio wong.




{{https://api.unfoldingword.org/obs/jpg/1/en/360px/obs-en-18-13.jpg}}


Rajo-rajo Yehuda ni ketoronannyo Daud. Beberapo rajonyo mrento dengen baek jugo nyemba Allah. Tapi sebagean besak rajo Yehuda jahat, korup, jugo nyemba berhalo. Mala beberapo rajo ngorbanke anak-anaknyo ontok dewa-dewa palsu. Kebanyakan wong Yehuda jugo brontak ke Allah jugo nyemba dewa-dewa laennyo.



//Sikok crito Alkitab dari: 1 Rajo-rajo 1-6; 11-12//


