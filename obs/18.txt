====== 18. Kerajaan yang Tebage ======


{{https://api.unfoldingword.org/obs/jpg/1/en/360px/obs-en-18-01.jpg}}


Abes Daud mati, Sulaiman, anaknyo, mulai mrento. Allah nanyo samo Sulaiman apo yang paleng dio kendaki. Suleiman cuman mintak hikmat bae. Allah seneng tros jadike Sulaiman wong yang paleng bijaksana di dunio. Sulaiman belajar banyak hal tros jadi hakem yang bijaksana nian. Allah jugo jadike dio kayo rayo.




{{https://api.unfoldingword.org/obs/jpg/1/en/360px/obs-en-18-02.jpg}}


Di Yerusalem, Sulaiman ngebeken Ruma Allah yang la direncanoke ubaknyo, Daud. Bahan-bahannyo jugo la dikompolke ole Daud. Mak ini ari wong-wong nyemba Allah samo nyembake kurbannyo di Ruma Allah, bukan di Tenda Petemuan lagi. Allah hader di sano tros tinggal besamo umat-Nyo.




{{https://api.unfoldingword.org/obs/jpg/1/en/360px/obs-en-18-03.jpg}}


Tapi, Sulaiman ni cinto samo banyak betino dari negaro aseng. Dio dak norot samo Allah dengen ngaweni banyak betino. Amper 1000 betino yang dio kaweni! Betino-betino ni banyak yang beasal dari negaro aseng tros gawak dewa-dewa dio wong ontok disemba. Pas Sulaiman la tuo, dio jugo melok nyemba dewa-dewa dio wong tu.




{{https://api.unfoldingword.org/obs/jpg/1/en/360px/obs-en-18-04.jpg}}


Allah jadi mara samo Sulaiman karno dio dak stio. Tros Allah ngokom dio dengen caro ngebage kerajaan Israel jadi duo abes dio mati.




{{https://api.unfoldingword.org/obs/jpg/1/en/360px/obs-en-18-05.jpg}}


Abes Sulaiman mati, Rehabeam, anaknyo,  jadi rajo. Rehabeam ni wong yang lolo. Sloro wong Israel bekompol ontok ngakui dio jadi rajo. Dio wong ngelu amen Sulaiman tu la makso dio wong begawe berat, tros bayar pajak yang besak nian.




{{https://api.unfoldingword.org/obs/jpg/1/en/360px/obs-en-18-06.jpg}}


Dengen lolonyo, Rehabeam ngomong cak ni ke dio wong, ujinyo, “Kau peker ubak aku makso kau gawe berat. Aku bakal makso kau gawe lebe berat lagi. Tros aku bakal ngokom kau lebe kejem lagi daripada ubak aku.”




{{https://api.unfoldingword.org/obs/jpg/1/en/360px/obs-en-18-07.jpg}}


Sepolo suku Israel brontak ke Rehabeam. Cuman duo suku yang mase stio samo dio. Keduo suku ni jadi kerajaan Yehuda.




{{https://api.unfoldingword.org/obs/jpg/1/en/360px/obs-en-18-08.jpg}}


Sepolo suku yang brontak ke Rehabeam tu ngangkat sikok wong yang benamo Yerobeam jadi rajo dio wong. Dio wong ngebangun kerajaan dio wong di bagean utara, tros dio wong tetep disebot kerajaan Israel.




{{https://api.unfoldingword.org/obs/jpg/1/en/360px/obs-en-18-09.jpg}}


Yerobeam brontak ke Allah, tros nyebabke sloro wong di dalem kerajaannyo beken duso. Dio ngebeken duo berhalo ontok disemba. Dio ngelakuke tu supayo wong-wong di kerajaannyo idak pegi lagi ke Rumah Allah di Yehuda ontok nyemba Allah.



{{https://api.unfoldingword.org/obs/jpg/1/en/360px/obs-en-18-10.jpg}}


Kerajaan Yehuda samo Israel ni bemosoan. Tros dio wong ni sereng betempor.




{{https://api.unfoldingword.org/obs/jpg/1/en/360px/obs-en-18-11.jpg}}


Di kerajaan Israel yang baru, sloro rajonyo jahat. Banyak dari rajo-rajo ni dibunu ole wong-wong Israel yang pengen jadi rajo ngantike dio wong.




{{https://api.unfoldingword.org/obs/jpg/1/en/360px/obs-en-18-12.jpg}}


Sloro rajo Israel samo sebagean besak wong Israel nyemba berhalo. Pasal tu sereng dilakuke dengen pejinahan, mala kadang sampe ngurbanke anak dio wong ke berhalo tu.




{{https://api.unfoldingword.org/obs/jpg/1/en/360px/obs-en-18-13.jpg}}


Rajo-rajo Yehuda ni ketoronannyo Daud. Beberapo rajonyo mrento dengen baek jugo nyemba Allah. Tapi ado sebagean besak rajo Yehuda yang jahat, korup, jugo nyemba berhalo. Mala ado beberapo rajo yang ngurbanke anak-anaknyo ontok dewa-dewa. Kebanyakan wong Yehuda jugo brontak ke Allah jugo nyemba dewa-dewa.



//Sikok crito Alkitab dari: 1 Rajo-rajo 1-6; 11-12//


