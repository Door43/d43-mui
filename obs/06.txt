====== 6. Allah Nyiapke Ishak ======


{{https://api.unfoldingword.org/obs/jpg/1/en/360px/obs-en-06-01.jpg}}


Pas Ibrahim la tuo nian, anaknyo Ishak la bujang. Laju Ibrahim ngongkon sikok babunyo ontok balek ke tana di mano kluargonyo tinggal, supayo pacak nemuke bini ontok anaknyo Ishak.




{{https://api.unfoldingword.org/obs/jpg/1/en/360px/obs-en-06-02.jpg}}


Abes ngelakuke pejalanan yang jao nian nojo ke tempat sanak kluargo Ibrahim, Allah nonton babunyo ke Ribka, dio tu iola cocong dari dolornyo Ibrahim.




{{https://api.unfoldingword.org/obs/jpg/1/en/360px/obs-en-06-03.jpg}}


Ribka stojo ninggalke kluargonyo tros melok samo babu itu ke ruma Ishak. Pas la nyampe Ishak langsong ngaweni dio.




{{https://api.unfoldingword.org/obs/jpg/1/en/360px/obs-en-06-04.jpg}}


Betaon-taon abes tu, Ibrahim mati tros segalo janji-janji yang la dibeken Allah samo dio ditroske ke Ishak. Allah la bejanji amen Ibrahim gek punyo ketoronan yang dak pacak keetong jumlanyo, tapi bininyo si Ishak ni dak pacak punyo anak.




{{https://api.unfoldingword.org/obs/jpg/1/en/360px/obs-en-06-05.jpg}}


Ishak ngedoai Ribka, jadi Allah ngejeni Ribka supayo bonteng tros punyo kupek kembar. Duo ikok kupek tu bejuang sikok dengen laennyo waktu mase di perotnyo Ribka. Jadi Ribka ni nanyo ke Allah apo yang lagi tejadi.




{{https://api.unfoldingword.org/obs/jpg/1/en/360px/obs-en-06-06.jpg}}


Allah ngomong ke Ribka cak ini, “Duo ikok bangso bakal dateng dari duo anak lanang yang ado di dalem perot kau tu. Dio wong gek bejuang sikok dengen yang laennyo. Anak lanang yang lebe tuo agek ngelayani yang lebe mudo.”




{{https://api.unfoldingword.org/obs/jpg/1/en/360px/obs-en-06-07.jpg}}


Pas kupek Ribka la laer, budak lanang yang lebe tuo metu dengen kolet abang tros bebulu, dio wong ngenjok namonyo Esau. Tros anak lanang yang keduo ni metu sambel megang tometnyo Esau. Dio wong ngenjok namonyo Yakob.



//Sikok crito Alkitab dari: Kejadian 24:1-25:26//


