====== 29. Crito Tentang Babu yang Dak Katek Raso kasean ======


{{https://api.unfoldingword.org/obs/jpg/1/en/360px/obs-en-29-01.jpg}}


Kapan ari tu Petros ngomong ke Yesus, “Tuan, sampe berapo kali aku mesti maapke dolor aku amen dio beken duso ke aku? Apo sampe tojo kali?” Uji Yesus, “Bukan tojo kali, tapi sampe tojo polo kali tojo kali!” Maksodnyo kito mesti tros maapke. Tros Yesus nyritoke crito ni.



{{https://api.unfoldingword.org/obs/jpg/1/en/360px/obs-en-29-02.jpg}}


“Kerajaan Allah tu mencak sikok rajo yang nak nyelesaike peretongan utang dengen babunyo. Sala sikok babunyo ni ngutang banyak nian kiro-kiro upa gawe 200.000 taon.”



{{https://api.unfoldingword.org/obs/jpg/1/en/360px/obs-en-29-03.jpg}}


“Karno babunyo ni dak pacak ngebayar utangnyo, uji rajonyo tu cak ni, ‘Jualla wong ni jugo kluargonyo jadi budak ontok gantike pembayaran utangnyo.’”



{{https://api.unfoldingword.org/obs/jpg/1/en/360px/obs-en-29-04.jpg}}


“Babunyo ni nyampak tros belotot di adepan rajo, tros ngomong cak ini, ‘Besabarla samo aku, aku bakal bayar galonyo.’ Rajo ngeraso kasean samo babunyo tu tros diaposkenyola seloro utangnyo.”  



{{https://api.unfoldingword.org/obs/jpg/1/en/360px/obs-en-29-05.jpg}}


“Babu tu pegi tros ketemu samo babu yang laen yang punyo utang samo dio, jumla utangnyo tu sekitar empat bulan gajinyo. Babu tu nyekek babu yang punyo utang samo dio tros ngomong cak ini, ‘Bayarla utang kau tu samo aku.’”



{{https://api.unfoldingword.org/obs/jpg/1/en/360px/obs-en-29-06.jpg}}


“Wong tu nyampak tros belotot tros ngomong cak ini ‘Besabarla samo aku, aku bakal bayar galonyo.’ Tapi babu tu dak galak, tros masoki wong tu ke penjaro sampe dio pacak ngebayar utangnyo.”



{{https://api.unfoldingword.org/obs/jpg/1/en/360px/obs-en-29-07.jpg}}


“Beberapo babu yang laen nyingok apo yang la tejadi tros ngeraso teganggu nian. Dio wong pegi ke rajo tros nyritoke seloronyo.”



{{https://api.unfoldingword.org/obs/jpg/1/en/360px/obs-en-29-08.jpg}}


“Rajo manggel babu tu tros ngomong cak ni, ‘Kau tu babu yang jahat! Aku maapi kau tros ngelunasi utang kau karno kau yang mintak-mintak di adepan aku. harosnyo kau ngelakuke hal yang samo.’ Jadi rajo mara nian tros masokke babu yang jahat tadi ke jero penjaro sampe dio ngebayar seloro utangnyo.”



{{https://api.unfoldingword.org/obs/jpg/1/en/360px/obs-en-29-09.jpg}}


Laju Yesus ngomong cak ini, “Itula yang bakal dilakuke Ubak Aku yang di surgo ke setiap wong di antaro kau, amen kau dak maapi dolor kau dari dalem ati kau.”


//Sikok cerito Alkitab dari: Matius 18:21-35//


