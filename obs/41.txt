====== 41. Allah Bangketke Yesus dari Kematian ======


{{https://api.unfoldingword.org/obs/jpg/1/en/360px/obs-en-41-01.jpg}}


Abes prajoret-prajoret tu nyalebke Yesus, pemempen-pemempen Yahudi yang dak pecayo tu ngomong ke Pilatus. Uji dio wong, “Yesus,Tukang ngotaki tu, ngomongke amen Dio bakal bangket dari kematian pas ari ketigo. Koboran tu haros dijago nian supayo mayat-Nyo dak diambek ole mored-mored-Nyo, tros abes tu ngomong amen Dio la bangket dari antaro wong mati.”




{{https://api.unfoldingword.org/obs/jpg/1/en/360px/obs-en-41-02.jpg}}


Uji Pilatus, “Gawakla beberapo prajoret, tros bekenla koboran tu seaman-amannyo.” Jadi dio wong nyegel batu besak yang notopi koboran tu. Tros dio ngongkon tentaro-tentaro bejago di sano ontok mastike dak katek yang pacak ngambek mayat Yesus.




{{https://api.unfoldingword.org/obs/jpg/1/en/360px/obs-en-41-03.jpg}}


Seari abes Yesus dikoborke, ari tu iola ari Sabat, ari istirahat. Di ari tu wong Yahudi dak diejenke pegi ke koboran. Jadi pas sobo seabes ari Sabat, beberapo betino pegi ke koboran Yesus ontok narok lebe banyak rempa-rempa pengawet mayat di badan Yesus.




{{https://api.unfoldingword.org/obs/jpg/1/en/360px/obs-en-41-04.jpg}}


Tibo-tibo tejadila gempa bumi yang besak nian. Malekat Allah moncol dari langet, tejingok seterang peter. Dio golengke batu yang notopi pintu masok ke koboran tu tros dodok di pocoknyo. Tentaro-tentaro yang ngejago koboran tu jadi ketakotan nian tros nyampak ke tana pecak wong mati.




{{https://api.unfoldingword.org/obs/jpg/1/en/360px/obs-en-41-05.jpg}}


Pas betino-betino tu nyampe di koboran, malekat tu ngomong ke dio wong, ujinyo, “Dak usa takot. Yesus dak katek lagi di sini. Dio la bangket dari antaro wong mati pecak yang la Dio omongi! Jingokla ke jero koboran tu.”  Betino-betino tu nole ke jero koboran tros nyingok di mano mayat Yesus ditarok. Mayat-Nyo dak katek lagi di situ!




{{https://api.unfoldingword.org/obs/jpg/1/en/360px/obs-en-41-06.jpg}}


Tros malekat tu ngomong ke betino-betino tu, ujinyo, “Enjoktaukela samo mored-mored amen Yesus la bangket dari kematian tros bakal ngedului kamu ke Galilea.”




{{https://api.unfoldingword.org/obs/jpg/1/en/360px/obs-en-41-07.jpg}}


Betino-betino tu ketakotan nian sekalegos penu kesenengan. Dio wong belari ontok nyritoke kabar bagus tu ke mored-mored.




{{https://api.unfoldingword.org/obs/jpg/1/en/360px/obs-en-41-08.jpg}}


Pas betino-betino tu lagi di pejalanan ontok ngenjoktauke ke mored-mored kabar baek tu, Yesus moncolke diri ke dio wong, tros dio wong nyemba Yesus. Uji Yesus, “Dak usa takot. Pegila tros enjoktauke ke mored-mored Aku supayo pegi ke Galilea. Dio wong bakal nyingok Aku di sano.



//Sikok crito Alkitab dari: Matius 27:62-28:15; Markus 16:1-11; Lukas 24:1-12; Yahya 20:1-18//


