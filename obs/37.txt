====== 37. Yesus Ngebangketke Lajarus dari Kematian ======


{{https://api.unfoldingword.org/obs/jpg/1/en/360px/obs-en-37-01.jpg}}


Kapan ari, Yesus nrimo pesen amen Lajarus saket para. Lajarus ni samo keduo dolor betinonyo, Mariam samo Marta bekawan baek samo Yesus. Pas Yesus tau kabar ni, Dio ngomong cak ni, “Penyaket ni dak bakal slesai dengen kematian, tapi agek gawak kemulioan ontok Allah.” Yesus sayang samo kawan-kawan-Nyo, tapi Dio nunggu di tempat-Nyo selamo duo ari.




{{https://api.unfoldingword.org/obs/jpg/1/en/360px/obs-en-37-02.jpg}}


Pas la liwat duo ari, Dio ngomong ke mored-mored-Nyo, “Payo kito balek ke Yudea.” Uji mored-mored-Nyo, “Tapi Tuan, tempo ari tu kan wong-wong di sano nak ngebunu Kau!” Uji Yesus, “Lajarus, dolor kito tu, la tetedok, tros Aku mesti ngebangunkenyo.”




{{https://api.unfoldingword.org/obs/jpg/1/en/360px/obs-en-37-03.jpg}}


Uji mored-mored-Nyo, “Tuan, amen Lajarus lagi tedok, dio agek sembo dewek.” Laju Yesus ngomong teros terang, “Lajarus la mati. Aku seneng kito dak di situ pas dio mati, supayo kamu bakal pecayo samo Aku.”




{{https://api.unfoldingword.org/obs/jpg/1/en/360px/obs-en-37-04.jpg}}


Pas Yesus sampe di kampong halaman Lajarus, Lajarus ni la mati selamo empat ari. Marta pegi nemui Yesus tros ngomong cak ini, “Tuan, amen Kau ado di sini, dolor aku dak bakal mati. Tapi aku pecayo Allah pasti ngenjokke apo bae yang Kau mintak dari-Nyo.”




{{https://api.unfoldingword.org/obs/jpg/1/en/360px/obs-en-37-05.jpg}}


Uji Yesus, “Akula Kebangketan jugo Keedopan. Siapo bae yang pecayo samo Aku bakal edop, mugola dio mati. Setiap wong yang pecayo samo Aku dak bakal perna mati. Kau pecayo dak ini?” Uji Marta,  “Yo, Tuan! Aku pecayo Kau iola Almasih, Anak Allah.”




{{https://api.unfoldingword.org/obs/jpg/1/en/360px/obs-en-37-06.jpg}}


Abes tu Mariam sampe. Dio nyampakke dirinyo di kaki Yesus tros ngomong cak ini, “Tuan, amen Kau ado di sini, dolor aku dak bakal mati.” Yesus nanyo cak ini, “Kamu tarok di mano Lazarus?” Uji dio wong, “Di koboran. Dateng tros jingokla.” Laju Yesus nangis.




{{https://api.unfoldingword.org/obs/jpg/1/en/360px/obs-en-37-07.jpg}}


Koboran tu iola goa yang pintunyo ditotop batu. Pas Yesus sampe di koboran tu, Yesus ngomong ke dio wong, “Golengke batu tu.” Tapi Marta ngomong cak ini, “Dio tu la mati selamo empat ari. Pastila dio la bosok.”




{{https://api.unfoldingword.org/obs/jpg/1/en/360px/obs-en-37-08.jpg}}


Uji Yesus, “Bukannyo la Aku enjok tau ke kamu amen kamu bakal nyingok kemulioan Allah asak kamu pecayo samo Aku?” Jadi dio wong ngegolengke batu tu.




{{https://api.unfoldingword.org/obs/jpg/1/en/360px/obs-en-37-09.jpg}}


Laju Yesus nyingok ke surgo tros ngomong cak ni, “Ubak, mokase karno Kau la dengerke Aku. Aku tau Kau teros dengerke Aku, tapi Aku ngomong ini demi sloro wong yang tegak di sini, supayo dio wong pecayo amen Kaula yang ngotos Aku.” Laju Yesus mekek, “Lajarus, metula!”




{{https://api.unfoldingword.org/obs/jpg/1/en/360px/obs-en-37-10.jpg}}


Jadi Lazarus metu! Dio mase tebongkos dengen kaen kapan. Yesus ngomong ke dio wong, “Rewangi dio ngelepasi kaen kapan tu!” Banyak wong Yahudi pecayo samo Yesus karno keajaeban ni.




{{https://api.unfoldingword.org/obs/jpg/1/en/360px/obs-en-37-11.jpg}}


Tapi pemempen-pemempen agama Yahudi ni serek, jadi dio wong bekompol ontok ngerencanoke cakmano supayo pacak ngebunu Yesus samo Lajarus.



//Sikok crito Alkitab dari: Yahya 11:1-46//


