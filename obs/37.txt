====== 37. Yesus Ngebangketke Lazarus dari Kematian ======


{{https://api.unfoldingword.org/obs/jpg/1/en/360px/obs-en-37-01.jpg}}


Kapan ari, Yesus nrimo pesen amen Lazarus saket para. Lazarus samo duo ikok dolor betinonyo si Mariam samo Marta ni bekawan baek samo Yesus. Pas Yesus tau kabar ni, uji-Nyo, “Penyaket ni dak bakal slesai dengen kematian, tapi agek gawak kemulioan ontok Allah.” Yesus sayang samo kawan-kawan-Nyo, tapi Dio nunggu di tempat-Nyo selamo duo ari.




{{https://api.unfoldingword.org/obs/jpg/1/en/360px/obs-en-37-02.jpg}}


Pas la liwat duo ari, Dio ngomong ke mored-mored-Nyo, “Payo kito balek ke Yudea.” Uji mored-mored-Nyo, “Tapi Tuan, tempo ari tu kan wong-wong di sano nak ngebunu Kau!” Uji Yesus, “Lazarus, dolor kito tu, la tetedok tros Aku mesti ngebangunkenyo.”




{{https://api.unfoldingword.org/obs/jpg/1/en/360px/obs-en-37-03.jpg}}


Uji mored-mored-Nyo, “Tuan, amen Lazarus lagi tedok, dio agek sembu dewek.” Laju Yesus ngomong tros terang, “Lazarus la mati. Aku seneng kito dak di situ pas dio mati, jadi kamu bakal pecayo samo Aku.”




{{https://api.unfoldingword.org/obs/jpg/1/en/360px/obs-en-37-04.jpg}}


Pas Yesus sampe di kampong halaman Lazarus, Lazarus ni la mati selamo empat ari. Marta pegi nemui Yesus tros ngomong cak ini, “Tuan, amen Kau ado di sini, dolor aku dak bakal mati. Tapi aku pecayo Allah pasti ngenjokke apo bae yang Kau mintak dari-Nyo.”




{{https://api.unfoldingword.org/obs/jpg/1/en/360px/obs-en-37-05.jpg}}


Uji Yesus, “Akula Kebangketan jugo Keedopan. Siapo bae yang pecayo samo Aku bakal edop, mugola dio mati. Setiap wong yang pecayo samo Aku dak bakal perna mati. Kamu pecayo dak ini?” Uji Martha,  “Yo, Tuan! Aku pecayo Kau iola Mesias, Anak Allah.”




{{https://api.unfoldingword.org/obs/jpg/1/en/360px/obs-en-37-06.jpg}}


Abes tu Mariam sampe. Dio nyampakke badannyo di kakinyo Yesus tros ngomong cak ini, “Tuan, amen Kau ado di sini, dolor aku dak bakal mati.” Yesus nanyo cak ini, “Kamu tarok di mano Lazarus?” Uji dio wong, “Di koboran. Dateng tros jingokla.” Laju Yesus nangis.




{{https://api.unfoldingword.org/obs/jpg/1/en/360px/obs-en-37-07.jpg}}


Koboran tu iola goa yang pintunyo ditotop dengen batu. Pas Yesus sampe di koboran tu, Yesus ngomong ke dio wong, “Golengke batu tu.” Tapi Martha ngomong cak ini, “Dio tu la mati selamo empat ari. Pastila dio la busuk.”




{{https://api.unfoldingword.org/obs/jpg/1/en/360px/obs-en-37-08.jpg}}


Uji Yesus, “Bukannyo la Aku enjok tau ke kau, amen kau bakal nyingok kemulioan Allah asak kau pecayo samo Aku?” Jadi dio wong ngegolengke batu tu.




{{https://api.unfoldingword.org/obs/jpg/1/en/360px/obs-en-37-09.jpg}}


Laju Yesus nyingok ke surgo tros ngomong, “Ubak, mokase la dengerke Aku. Aku tau Kau tros dengerke Aku, tapi Aku ngomong ini demi seloro wong yang tegak di sini, supayo dio wong pecayo amen Kau ngongkon Aku.” Laju Yesus mekek, “Lazarus, metula!”




{{https://api.unfoldingword.org/obs/jpg/1/en/360px/obs-en-37-10.jpg}}


Jadi Lazarus metu! Dio mase tebongkos dengen kaen kapan. Yesus ngomong ke dio wong, “Rewangi dio ngelepasi kaen kapan tu!” Banyak wong Yahudi pecayo samo Yesus karno keajaeban ni.




{{https://api.unfoldingword.org/obs/jpg/1/en/360px/obs-en-37-11.jpg}}


Tapi pemempen-pemempen agama Yahudi ni serek, jadi dio wong bekompol ontok ngerencanoke cak mano supayo pacak ngebunu Yesus samo Lazarus.



//Sikok crito Alkitab dari: Yahya 11:1-46//


