====== 24. Yahya Ngebaptes Yesus ======


{{https://api.unfoldingword.org/obs/jpg/1/en/360px/obs-en-24-01.jpg}}


Yahya, anak dari Zakaria samo Elisabet, la besak, tros dio ni jadi nabi. Dio tinggal di padang goron, makanannyo tu madu liar samo belalang, tros makek baju yang tebuat dari bulu unto.



{{https://api.unfoldingword.org/obs/jpg/1/en/360px/obs-en-24-02.jpg}}


Banyak wong yang dateng ontok ngedengerke kotba Yahya. Ujinyo, “Obatla, soalnyo Kerajaan Allah la parak!”



{{https://api.unfoldingword.org/obs/jpg/1/en/360px/obs-en-24-03.jpg}}


Pas wong-wong ngedenger pesen Yahya, banyak di antaro wong-wong tu betobat dari duso-dusonyo tros Yahya ngebaptes dio wong. Banyak pemempen agama jugo dateng tapi dio wong dak betobat apo ngakui duso-dusonyo.



{{https://api.unfoldingword.org/obs/jpg/1/en/360px/obs-en-24-04.jpg}}


Yahya ngomong ke pemempen agama tu, “Kamu tu ulo bebiso! Obatla tros ubala kelakuan kamu. Setiap batang yang dak ngaselke bua yang bagus, bakal ditebang tros dibuang ke dalem api.” Jadi Yahya ngenepi apo yang diomongke nabi Yesaya, “Jingokla, Aku ngongkon otosan Aku ngedaului Kau, dio bakal nyiapke jalan Kau.”



{{https://api.unfoldingword.org/obs/jpg/1/en/360px/obs-en-24-05.jpg}}


Ado beberapo dari wong Yahudi nanyo ke Yahya amen dio tu Mesias apo bukan. Uji Yahya, “Aku ni bukan Mesias, tapi bakal ado sikok wong yang dateng abes aku. Dio yang jao lebe hebat dari aku, sampe-sampe ontok mecolke selopnyo bae aku dak pantes.”



{{https://api.unfoldingword.org/obs/jpg/1/en/360px/obs-en-24-06.jpg}}


Pas besoknyo, Yesus dateng ontok dibapteske ole Yahya. Pas Yahya nyingok Yesus, dio ngomong cak ini, “Jingok! Inila Anak Domba Allah, yang ngapos duso dunio.”



{{https://api.unfoldingword.org/obs/jpg/1/en/360px/obs-en-24-07.jpg}}


Uji Yahya ke Yesus, “Aku ni dak pantes ontok ngebaptes Kau. harosnyo Kau yang ngebaptes aku.” Tapi Yesus ngomong cak ini, “Kau la yang mesti ngebaptes Aku, soalnyo itula yang bener yang mesti dilakuke.” Akernyo Yahya ngebaptes Yesus tapi bukan karno Yesus ni beduso – Yesus dak perna beduso.



{{https://api.unfoldingword.org/obs/jpg/1/en/360px/obs-en-24-08.jpg}}


Pas Yesus metu dari banyu abes dibaptes, Ro Allah ngambek bentok pecak borong merpati tros hinggap di diri Yesus. Pas waktu yang samo suaro dari surgo ngomong cak ni, “Kau ni iola Anak-Ku yang tekase, samo Kaula Aku bekenan.”



{{https://api.unfoldingword.org/obs/jpg/1/en/360px/obs-en-24-09.jpg}}


Allah la ngomong ke Yahya, “Ro Suci bakal dateng ke sikok Wong yang kau baptes. Dio tu iola Anak Allah.” Cuman ado sikok Allah. Tapi Allah ado tigo pribadi, Ubak, Yesus Sang Anak, samo Ro Suci.  


//Sikok crito Alkitab dari: Matius 3; Markus 1:9-11; Lukas 3:1-23//


