====== 26. Yesus ngemulai gaweannyo ======


{{https://api.unfoldingword.org/obs/jpg/1/en/360px/obs-en-26-01.jpg}}


Pas la ngalake olokan Ebles, Yesus balek ke Galilea tempat di mano Dio tinggal. Dio dipenui dengen kuaso Ro Suci. Yesus pegi dari sikok tempat ke tempat yang laen sambel ngajar. Seloro wong tu ngomongi yang baek pasal Dio.



{{https://api.unfoldingword.org/obs/jpg/1/en/360px/obs-en-26-02.jpg}}


Yesus pegi ke Nazaret tempat dio dibesaki. Pas ari Sabat Dio pegi ke tempat ibada. Dio dienjok golongan kitab nabi Yesaya, supayo dibacokenyo. Tros Yesus ngebukak golongan kitab tu tros dibacokenyo separo ke wong-wong tu.



{{https://api.unfoldingword.org/obs/jpg/1/en/360px/obs-en-26-03.jpg}}


Yesus baco, “Allah la ngenjokke Ro-Nyo ke Aku supayo Aku pacak ngebritoke brito bagus ontok wong-wong mesken, kebebasan ontok tahanan, kesembuan ontok wong-wong yang buto, samo kelepasan ontok wong-wong yang teaniayo. Taon ni iola taon kebaekan Tuan.”



{{https://api.unfoldingword.org/obs/jpg/1/en/360px/obs-en-26-04.jpg}}


Tros Yesus dodok. Setiap wong yang dateng ke ruma petemuan tu masati Dio. Dio wong tau amen bagean dari kitab yang baru dibacoke-Nyo tu ngomong pasal Mesias. Uji Yesus, “Omongan yang baru Aku bacoke ke kamu lagi tejadi sekarang.” Seloro wong teheran. “Bukannyo Dio ni anak Yusup?” uji dio wong.



{{https://api.unfoldingword.org/obs/jpg/1/en/360px/obs-en-26-05.jpg}}


Uji Yesus, “Emang bener amen katek nabi yang dihargoi di dosonnyo dewek. Pas jaman Elia ado banyak jando di Israel. Tapi pas ujan idak toron selamo tigo taon enam bulan, Elia idak diotos ole Allah ontok nolong sikokpun dari jando-jando di Israel, malahan nolong sikok jando dari bangso laen.”



{{https://api.unfoldingword.org/obs/jpg/1/en/360px/obs-en-26-06.jpg}}


Yesus ngelanjotke omongannyo, uji-Nyo “Pas jamannyo nabi Elisa, ado banyak wong Israel tekeno penyaket kolet. Tapi Elisa dak nyembuke sikokpun dari dio wong. Dio cuman nyembuke penyaket koletnyo Naaman, dio ni komandan dari musu-musu Israel.” Wong-wong yang denger ajaran Yesus iola wong Yahudi. Jadi pas dio wong denger Yesus ngomong pasal tu, dio wong jadi mara nian ke Yesus.



{{https://api.unfoldingword.org/obs/jpg/1/en/360px/obs-en-26-07.jpg}}


Wong-wong Nazaret nyeret Yesus metu dari tempat ibada tu, tros gawak Dio sampe ke pengger jurang tros nak dicampakke-Nyo Dio ke jurang tu ontok ngebunu Dio. Tapi Yesus ni bejalan ngeliwati keromonan wong-wong tu tros pegi dari kota Nazaret.



{{https://api.unfoldingword.org/obs/jpg/1/en/360px/obs-en-26-08.jpg}}


Abes tu Yesus pegi ngeliwati daera Galilea, tros banyak wong yang dateng ke Yesus. Dio wong banyak gawak wong saket apo wong cacat, temasok jugo yang dak pacak bejalan, yang buto, yang pekak, samo yang bisu, tros Yesus nyembuke dio wong.



{{https://api.unfoldingword.org/obs/jpg/1/en/360px/obs-en-26-09.jpg}}


Banyak wong yang kemasokan setan digawak ke Yesus. Dengen prento Yesus, setan-setan metu dari wong-wong tu, tros bejeret, “Kau iola Anak Allah!” Wong banyak tu tekagom tros muji Allah.



{{https://api.unfoldingword.org/obs/jpg/1/en/360px/obs-en-26-10.jpg}}


Abes tu Yesus mele duo blas ikok wong yang Dio panggel rosul. Rosul-rosul tu pegi samo Yesus tros belajar dari Dio.


//Sikok cerito Alkitab dari: Matius 4:12-25; Markus 1:14-15, 35-39; 3:13-21; Lukas 4:14-30, 38-44//


