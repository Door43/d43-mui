====== 31. Yesus Bejalan di Pocok Banyu ======


{{https://api.unfoldingword.org/obs/jpg/1/en/360px/obs-en-31-01.jpg}}


Abes tu Yesus ngongkon mored-mored-Nyo ontok naek ke prau tros belayar ke sebrang danau, sementaro Dio ngongkon wong banyak tu pegi. Abes Yesus ngongkon wong banyak tu pegi, Dio naek ke gonong ontok bedoa. Yesus di sano dewekan, tros Dio bedoa sampe dalu.



{{https://api.unfoldingword.org/obs/jpg/1/en/360px/obs-en-31-02.jpg}}


Sementaro tu, mored-mored Yesus lagi ngedayong prau, tapi sampe dalu dio wong cuman sampe ke tenga danau. Dio wong ngedayong saro nian, soalnyo angin kenceng ngara ke dio wong.  



{{https://api.unfoldingword.org/obs/jpg/1/en/360px/obs-en-31-03.jpg}}


Seabes Yesus bedoa, Dio pegi ke mored-mored-Nyo. Dio bejalan di pocok banyu ke prau dio wong!



{{https://api.unfoldingword.org/obs/jpg/1/en/360px/obs-en-31-04.jpg}}


Mored-mored-Nyo ketakotan pas dio wong nyingok Yesus, soalnyo dio wong peker lagi nyingok antu. Yesus tau amen dio wong ketakotan, jadi Dio ngomong, “Jangan takot. Ini Aku!”



{{https://api.unfoldingword.org/obs/jpg/1/en/360px/obs-en-31-05.jpg}}


Uji Petros ke Yesus, “Guru, amen itu Kau, kongkonla aku dateng ke Kau bejalan di pocok banyu!” Laju Yesus ngongkon Petros, “Datengla ke sini.”



{{https://api.unfoldingword.org/obs/jpg/1/en/360px/obs-en-31-06.jpg}}


Laju Petros toron dari prau tros mulai bejalan di pocok banyu ke ara Yesus. Tapi pas baru bejalan dikit, dio ngalike pandangan matonyo dari Yesus tros mulai nyingok gelombang samo ngerasoke angin kenceng.



{{https://api.unfoldingword.org/obs/jpg/1/en/360px/obs-en-31-07.jpg}}


Laju Petros ngeraso takot tros mulai tenggelem. Pekeknyo, “Guru, slametkela aku!” Yesus ngejolorke tangan-Nyo tros megang tangan Petros. Laju Dio ngomong cak ini ke Petros, “Oi kau yang kurang pecayo, ngapo kau dak yaken?”



{{https://api.unfoldingword.org/obs/jpg/1/en/360px/obs-en-31-08.jpg}}


Pas Petros samo Yesus naek ke prau, angin langsong brenti tros banyu jadi tenang. Mored-mored-Nyo takjob nian. Dio wong nyemba Yesus tros ngomong ke Dio, “iyo nian, Kau Anak Allah.”


//Sikok crito Alkitab dari: Matius 14:22-33; Markus 6:45-52; Yahya 6:16-21//


