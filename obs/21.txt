====== 21. Allah Janjike Mesias ======


{{https://api.unfoldingword.org/obs/jpg/1/en/360px/obs-en-21-01.jpg}}


Awal mulonyo, Allah berencano bakal ngerem Mesias. Janji petamo pasal Mesias yang bakal dateng dienjokke ke Adam samo Hawa. Allah bejanji amen ketoronan Hawala yang bakal ngancori palak ulo tu. Ulo yang ngolai Hawa iola Setan. Itu retinyo Mesias yang  agek dateng bakal ngalake Setan.



{{https://api.unfoldingword.org/obs/jpg/1/en/360px/obs-en-21-02.jpg}}


Allah bejanji ke Ibrahim amen liwat dio sloro suku bakal diberkai. Berkat ni bakal digenepi dengen kedatengannyo Mesias, Dio bakal ngenjok jalan keslametan ontok sloro suku di dunio.



{{https://api.unfoldingword.org/obs/jpg/1/en/360px/obs-en-21-03.jpg}}


Allah bejanji samo Musa amen Dio bakal ngotos nabi laen pecak Musa. Ini iola janji yang laennyo pasal Mesias yang agek bakal dateng.



{{https://api.unfoldingword.org/obs/jpg/1/en/360px/obs-en-21-04.jpg}}


Allah bejanji samo Daud amen Mesias tu sala sikok dari ketoronannyo dewek yang agek jadi rajo umat Allah ontok selamonyo. Itu retinyo Mesias iola ketoronan Daud dewek.



{{https://api.unfoldingword.org/obs/jpg/1/en/360px/obs-en-21-05.jpg}}


Liwat nabi Yeremia, Allah bejanji amen Dio bakal buat Pejanjian Baru, tapi pejanjian tu dak samo pecak pejanjian Allah samo Israel di gonong Sinai. Di pejanjian baru tu Allah bakal noleske hokom-Nyo dalem ati wong-wong, tros wong-wong tu bakal kenal samo Allah, tros dio wong bakal jadi umat-Nyo, jugo Allah bakal ngapos duso-duso dio wong. Mesias bakal mulai Pejanjian Baru.



{{https://api.unfoldingword.org/obs/jpg/1/en/360px/obs-en-21-06.jpg}}


Nabi-nabi Allah jugo ngomong amen Mesias yang nak dateng ni iola nabi, imam, jugo rajo. Nabi iola wong yang dengerke Pirman Allah jugo nyebarkenyo. Mesias yang bakal dateng ni iola nabi yang sempurno.



{{https://api.unfoldingword.org/obs/jpg/1/en/360px/obs-en-21-07.jpg}}


Imamnyo wong Israel iola wong yang nyembake kurban ontok Allah, ontok gantike hokoman duso-duso wong Israel. Imam-imam jugo bedoa samo Allah demi dio wong. Mesias yang bakal dateng tu agek jadi imam besak yang sempurno, yang bakal ngorbanke dirinyo jadi kurban yang sempurno ontok Allah.  



{{https://api.unfoldingword.org/obs/jpg/1/en/360px/obs-en-21-08.jpg}}


Rajo iola wong yang mrento kerajaan samo ngakemi sloro wong. Mesias yang agek bakal dateng jadi rajo yang sempurno yang bakal dodok di kursi lelohornyo, Daud. Dio bakal nguasoi sloro dunio selamonyo, jugo bakal ngakemi secaro jojor tros buat kepotosan yang pas.



{{https://api.unfoldingword.org/obs/jpg/1/en/360px/obs-en-21-09.jpg}}


Nabi-nabi ngeramalke hal-hal laennyo jugo pasal Mesias. Nabi Maleakhi nubuatke amen nabi besak bakal dateng sebelom Mesias. Nabi Yesaya benubuat amen Mesias bakal laer dari betino prawan. Uji Nabi Mika dio bakal laer di Betlehem.



{{https://api.unfoldingword.org/obs/jpg/1/en/360px/obs-en-21-10.jpg}}


Uji nabi Yesaya, Mesias bakal tinggal di Galilea, ngebor ati yang saket, ngumumke kebebasan wong yang ditawan, jugo ngebebaske tahanan. Dio jugo nubuatke amen Mesias bakal nyembuke wong saket, pekak, buto, bisu, jugo wong yang lumpu.



{{https://api.unfoldingword.org/obs/jpg/1/en/360px/obs-en-21-11.jpg}}


Nabi Yesaya jugo benubuat amen Mesias bakal dibenci  dak bealesan tros ditolak. Nabi laennyo benubuat amen wong-wong yang ngebunu dio bakal bejudi ontok dapetke baju Mesias, tros kawannyo bakal ngianati dio. Nabi Jakaria benubuat amen kawannyo tu dibayar tigo polo kepeng duet perak ontok ngianati-Nyo.



{{https://api.unfoldingword.org/obs/jpg/1/en/360px/obs-en-21-12.jpg}}


Nabi-nabi jugo nyritoke cak mano kematian Mesias tu. Nabi Yesaya benubuat amen Mesias bakal diludai, dihino, samo digeboki. Abes tu dituja, tros dio bakal mati dalem pendritoan samo kesaketan padahal dio dak bebuat sala samo sekali.



{{https://api.unfoldingword.org/obs/jpg/1/en/360px/obs-en-21-13.jpg}}


Nabi-nabi jugo ngomong amen Mesias tu sempurno, dak beduso. Dio bakal mati ontok nrimo hokoman demi duso wong laen. Hokomannyo bakal gawak pedamaian antaro Allah samo manusio. Karno tu, Allah bekenan Mesias tu ancor.




{{https://api.unfoldingword.org/obs/jpg/1/en/360px/obs-en-21-14.jpg}}


Mesias dak cuman bakal mati, nabi-nabi jugo nubuatke amen Allah bakal bangketke dio dari antaro wong mati. Liwat kematian samo kebangketannyo Mesias, Allah bakal genepi rencano-Nyo ontok nylametke wong beduso, tros ngemulai Pejanjian Baru.



{{https://api.unfoldingword.org/obs/jpg/1/en/360px/obs-en-21-15.jpg}}


Banyak hal yang Allah tonjokke samo nabi-nabi tentang Mesias yang agek dateng, tapi Mesias belom dateng pas jaman nabi-nabi tu. Lebe dari 400 taon abes nubuatan yang teaker dari nubuatan-nubuatan ni la dienjokke, pas waktunyo la pas, Allah ngotos Mesias ke dunio.


//Sikok crito Alkitab dari: Kejadian 3:15; 12:1-3; Ulangan 18:15; 2 Samuel 7; Yeremia 31; Yesaya 59:16; Daniel 7; Maleaki 4:5; Yesaya 7:14; Mikha 5:2; Yesaya 9:1-7; 35:3-5; 61; 53; Saer Nyanyian 22:18; 35:19; 69:4; 41:9; Zakaria 11:12-13; Yesaya 50:6; Saer Nyanyian 16:10-11//


