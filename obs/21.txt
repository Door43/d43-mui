====== 21. Allah Janjike Almasih ======


{{https://api.unfoldingword.org/obs/jpg/1/en/360px/obs-en-21-01.jpg}}


Awal mulonyo, Allah berencano bakal ngerem Almasih. Janji petamo pasal Almasih yang bakal dateng tu dienjokke ke Adam samo Hawa. Allah bejanji amen ado ketoronan Hawa yang bakal ngancorke palak ulo yang ngolai Hawa, ulo tu sebenernyo Ebles. Itu retinyo Almasih yang agek dateng bakal ngalake Ebles.



{{https://api.unfoldingword.org/obs/jpg/1/en/360px/obs-en-21-02.jpg}}


Allah bejanji ke Ibrahim amen liwat dio sloro suku bakal diberkai. Janji ni bakal ditepati dengen kedatengannyo Almasih, Dio bakal ngenjok jalan keslametan ontok sloro suku di dunio.



{{https://api.unfoldingword.org/obs/jpg/1/en/360px/obs-en-21-03.jpg}}


Allah bejanji samo Musa amen Dio bakal ngotos nabi laen pecak Musa. Ini iola janji yang laen pasal Almasih yang bakal dateng.



{{https://api.unfoldingword.org/obs/jpg/1/en/360px/obs-en-21-04.jpg}}


Allah bejanji samo Daud amen Almasih tu sala sikok dari ketoronannyo dewek yang bakal jadi rajo umat Allah ontok selamonyo. Itu artinyo Almasih iola ketoronan Daud.



{{https://api.unfoldingword.org/obs/jpg/1/en/360px/obs-en-21-05.jpg}}


Liwat nabi Yeremia, Allah bejanji amen Dio bakal beken pejanjian baru, tapi pejanjian tu dak samo pecak pejanjian Allah samo Israel di gonong Sinai. Di pejanjian baru tu Allah bakal noleske hokom-Nyo dalem ati wong-wong. Wong-wong tu bakal kenal samo Allah, tros jadi umat-Nyo, jugo Allah bakal ngapos duso-duso dio wong. Almasih yang bakal mulai pejanjian baru tu.



{{https://api.unfoldingword.org/obs/jpg/1/en/360px/obs-en-21-06.jpg}}


Nabi-nabi Allah jugo ngomong amen Almasih yang nak dateng ni iola nabi, imam, jugo rajo. Nabi iola wong yang dengerke omongan Allah jugo ngebritokenyo. Almasih yang bakal dateng ni iola nabi yang sempurno.



{{https://api.unfoldingword.org/obs/jpg/1/en/360px/obs-en-21-07.jpg}}


Imam wong Israel iola wong yang nyembake kurban ke Allah, ontok gantike hokoman karno duso-duso wong Israel. Imam-imam jugo bedoa samo Allah dio wong dio wong. Almasih yang bakal dateng tu agek jadi imam besak yang sempurno, yang bakal ngurbanke dirinyo jadi kurban yang sempurno ontok Allah. 



{{https://api.unfoldingword.org/obs/jpg/1/en/360px/obs-en-21-08.jpg}}


Rajo iola wong yang mrento kerajaan samo ngakemi sloro wong. Mesias yang agek bakal dateng jadi rajo yang sempurno yang bakal dodok di kursi lelohornyo, Daud. Dio bakal nguasoi sloro dunio selamonyo, jugo bakal ngakemi secaro jojor tros buat kepotosan yang pas.



{{https://api.unfoldingword.org/obs/jpg/1/en/360px/obs-en-21-09.jpg}}


Nabi-nabi ngeramalke hal-hal laennyo jugo pasal Mesias. Nabi Maleakhi nubuatke amen nabi besak bakal dateng sebelom Mesias. Nabi Yesaya benubuat amen Mesias bakal laer dari betino prawan. Uji Nabi Mika dio bakal laer di Betlehem.



{{https://api.unfoldingword.org/obs/jpg/1/en/360px/obs-en-21-10.jpg}}


Uji nabi Yesaya, Mesias bakal tinggal di Galilea, ngebor ati yang saket, ngumumke kebebasan wong yang ditawan, jugo ngebebaske tahanan. Dio jugo nubuatke amen Mesias bakal nyembuke wong saket, pekak, buto, bisu, jugo wong yang lumpu.



{{https://api.unfoldingword.org/obs/jpg/1/en/360px/obs-en-21-11.jpg}}


Nabi Yesaya jugo benubuat amen Mesias bakal dibenci  dak bealesan tros ditolak. Nabi laennyo benubuat amen wong-wong yang ngebunu dio bakal bejudi ontok dapetke baju Mesias, tros kawannyo bakal ngianati dio. Nabi Jakaria benubuat amen kawannyo tu dibayar tigo polo kepeng duet perak ontok ngianati-Nyo.



{{https://api.unfoldingword.org/obs/jpg/1/en/360px/obs-en-21-12.jpg}}


Nabi-nabi jugo nyritoke cak mano kematian Mesias tu. Nabi Yesaya benubuat amen Mesias bakal diludai, dihino, samo digeboki. Abes tu dituja, tros dio bakal mati dalem pendritoan samo kesaketan padahal dio dak bebuat sala samo sekali.



{{https://api.unfoldingword.org/obs/jpg/1/en/360px/obs-en-21-13.jpg}}


Nabi-nabi jugo ngomong amen Mesias tu sempurno, dak beduso. Dio bakal mati ontok nrimo hokoman demi duso wong laen. Hokomannyo bakal gawak pedamaian antaro Allah samo manusio. Karno tu, Allah bekenan Mesias tu ancor.




{{https://api.unfoldingword.org/obs/jpg/1/en/360px/obs-en-21-14.jpg}}


Mesias dak cuman bakal mati, nabi-nabi jugo nubuatke amen Allah bakal bangketke dio dari antaro wong mati. Liwat kematian samo kebangketannyo Mesias, Allah bakal genepi rencano-Nyo ontok nylametke wong beduso, tros ngemulai Pejanjian Baru.



{{https://api.unfoldingword.org/obs/jpg/1/en/360px/obs-en-21-15.jpg}}


Banyak hal yang Allah tonjokke samo nabi-nabi tentang Mesias yang agek dateng, tapi Mesias belom dateng pas jaman nabi-nabi tu. Lebe dari 400 taon abes nubuatan yang teaker dari nubuatan-nubuatan ni la dienjokke, pas waktunyo la pas, Allah ngotos Mesias ke dunio.


//Sikok crito Alkitab dari: Kejadian 3:15; 12:1-3; Ulangan 18:15; 2 Samuel 7; Yeremia 31; Yesaya 59:16; Daniel 7; Maleaki 4:5; Yesaya 7:14; Mikha 5:2; Yesaya 9:1-7; 35:3-5; 61; 53; Saer Nyanyian 22:18; 35:19; 69:4; 41:9; Zakaria 11:12-13; Yesaya 50:6; Saer Nyanyian 16:10-11//


