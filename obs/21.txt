====== 21. Allah Janjike Almasih ======


{{https://api.unfoldingword.org/obs/jpg/1/en/360px/obs-en-21-01.jpg}}


Awal mulonyo, Allah berencano bakal ngerem Almasih. Janji petamo pasal Almasih yang bakal dateng tu dienjokke ke Adam samo Hawa. Allah bejanji amen ado ketoronan Hawa yang bakal ngancorke palak ulo yang ngolai Hawa, ulo tu sebenernyo Ebles. Itu retinyo Almasih yang agek dateng bakal ngalake Ebles.



{{https://api.unfoldingword.org/obs/jpg/1/en/360px/obs-en-21-02.jpg}}


Allah bejanji ke Ibrahim amen liwat dio sloro suku bakal diberkai. Janji ni bakal ditepati dengen kedatengannyo Almasih, Dio bakal ngenjok jalan keslametan ontok sloro suku di dunio.



{{https://api.unfoldingword.org/obs/jpg/1/en/360px/obs-en-21-03.jpg}}


Allah bejanji samo Musa amen Dio bakal ngotos nabi laen pecak Musa. Ini iola janji yang laen pasal Almasih yang bakal dateng.



{{https://api.unfoldingword.org/obs/jpg/1/en/360px/obs-en-21-04.jpg}}


Allah bejanji samo Daud amen Almasih tu sala sikok dari ketoronannyo dewek yang bakal jadi rajo umat Allah ontok selamonyo. Itu artinyo Almasih iola ketoronan Daud.



{{https://api.unfoldingword.org/obs/jpg/1/en/360px/obs-en-21-05.jpg}}


Liwat nabi Yeremia, Allah bejanji amen Dio bakal beken pejanjian baru, tapi pejanjian tu dak samo pecak pejanjian Allah samo Israel di gonong Sinai. Di pejanjian baru tu Allah bakal noleske hokom-Nyo dalem ati wong-wong. Wong-wong tu bakal kenal samo Allah, tros jadi umat-Nyo, jugo Allah bakal ngapos duso-duso dio wong. Almasih yang bakal mulai pejanjian baru tu.



{{https://api.unfoldingword.org/obs/jpg/1/en/360px/obs-en-21-06.jpg}}


Nabi-nabi Allah jugo ngomong amen Almasih yang nak dateng ni iola nabi, imam, jugo rajo. Nabi iola wong yang dengerke omongan Allah jugo ngebritokenyo. Almasih yang bakal dateng ni iola nabi yang sempurno.



{{https://api.unfoldingword.org/obs/jpg/1/en/360px/obs-en-21-07.jpg}}


Imam wong Israel iola wong yang nyembake kurban ke Allah ontok gantike hokoman karno duso-duso wong Israel. Imam-imam jugo bedoa samo Allah ontok dio wong. Almasih yang bakal dateng tu agek jadi imam besak yang sempurno, yang bakal ngurbanke dirinyo jadi kurban yang sempurno ke Allah. 



{{https://api.unfoldingword.org/obs/jpg/1/en/360px/obs-en-21-08.jpg}}


Rajo iola wong yang mrento kerajaan samo ngakemi sloro wong. Almasih bakal jadi rajo yang sempurno yang dodok di kursi Daud, lelohornyo. Dio bakal nguasoi sloro dunio selamonyo, jugo bakal ngakemi secaro adel tros beken kepotosan yang pas.



{{https://api.unfoldingword.org/obs/jpg/1/en/360px/obs-en-21-09.jpg}}


Nabi-nabi ngeramalke hal-hal laen jugo pasal Almasih. Nabi Maleakhi ngewahyuke amen nabi besak bakal dateng sebelom Almasih. Nabi Yesaya ngewahyuke amen Almasih bakal laer dari betino prawan. Nabi Mika ngewahyuke amen Almasih bakal laer di Betlehem.



{{https://api.unfoldingword.org/obs/jpg/1/en/360px/obs-en-21-10.jpg}}


Uji Nabi Yesaya, Almasih bakal tinggal di Galilea, ngebor ati yang saket, tros ngumumke kebebasan ke tahanan jugo ke wong yang ditawan. Dio jugo nugewahyuke amen Almasih bakal nyembuke wong saket, pekak, buto, bisu, jugo yang lompo.



{{https://api.unfoldingword.org/obs/jpg/1/en/360px/obs-en-21-11.jpg}}


Nabi Yesaya jugo ngewahyuke amen Almasih bakal dibenci dak bealesan tros ditolak. Nabi laennyo ngewahyuke amen wong-wong yang ngebunu Dio bakal goncang undi ontok dapetke baju Almasih, tros kawan-Nyo bakal ngianati Dio. Nabi Jakaria ngewahyuke amen kawan-Nyo tu dibayar tigo polo kepeng duet perak ontok ngianati-Nyo.



{{https://api.unfoldingword.org/obs/jpg/1/en/360px/obs-en-21-12.jpg}}


Nabi-nabi jugo nyritoke cakmano kematian Almasih tu. Nabi Yesaya ngewahyuke amen Almasih bakal diludai, dihino, samo digeboki. Abes tu Dio bakal dituja tros Dio mati dalem pendritoan samo kesaketan padahal Dio dak bebuat sala samo sekali.



{{https://api.unfoldingword.org/obs/jpg/1/en/360px/obs-en-21-13.jpg}}


Nabi-nabi jugo ngomong amen Almasih tu sempurno, dak beduso. Dio bakal mati ontok nrimo hokoman demi duso wong-wong laen. Hokomannyo bakal gawak pedamaian antaro Allah samo manusio. Karno tu, Allah stuju Almasih tu ancor.




{{https://api.unfoldingword.org/obs/jpg/1/en/360px/obs-en-21-14.jpg}}


Almasih dak cuman bakal mati, malahan nabi-nabi jugo ngewahyuke amen Allah bakal bangketke dio dari antaro wong mati. Liwat kematian samo kebangketan Almasih, Allah bakal nepati rencano-Nyo ontok nyelametke wong-wong beduso, tros memulai pejanjian baru.



{{https://api.unfoldingword.org/obs/jpg/1/en/360px/obs-en-21-15.jpg}}


Allah tonjokke ke nabi-nabi-Nyo banyak pasal Almasih yang bakal dateng, tapi Almasih belom dateng pas jaman nabi-nabi tu. Lebe dari 400 taon abes pewahyuan yang teaker, pas waktunyo la tibo, Allah ngotos Almasih ke dunio.


//Sikok crito Alkitab dari: Kejadian 3:15; 12:1-3; Ulangan 18:15; 2 Samuel 7; Yeremia 31; Yesaya 59:16; Daniel 7; Maleaki 4:5; Yesaya 7:14; Mikha 5:2; Yesaya 9:1-7; 35:3-5; 61; 53; Saer Nyanyian 22:18; 35:19; 69:4; 41:9; Zakaria 11:12-13; Yesaya 50:6; Saer Nyanyian 16:10-11//


