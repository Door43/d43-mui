====== 17. Pejanjian Allah samo Daud ======


{{https://api.unfoldingword.org/obs/jpg/1/en/360px/obs-en-17-01.jpg}}


Saul ni rajo petamo di Israel. Dio ni wongnyo jolor jugo belagak, pecak yang digalaki wong-wong Israel. Pas awalnyo Saul ni ngaweke gaweannyo dengen bagus, tapi dio jadi wong yang jahat yang dak norot ke Allah, laju Allah mele wong laen ontok jadi rajo gantike dio.




{{https://api.unfoldingword.org/obs/jpg/1/en/360px/obs-en-17-02.jpg}}


Allah mele sikok lanang Israel yang mase mudo yang benamo Daud ontok jadi rajo gantike Saul. Dio ni wong yang ngoros domba dari kota Betlehem. Sambel ngejago domba, Daud la ngebunu singa samo beruang yang la nyerang domba-dombanyo. Daud ni wong yang dak sombong jugo bener, dio ni jugo pecayo tros norot samo Allah.




{{https://api.unfoldingword.org/obs/jpg/1/en/360px/obs-en-17-03.jpg}}


Daud jadi tentaro jugo pemempen yang hebat. Pas dio mase mudo, dio betempor ngelawan raksaso yang benamo Goliat. Goliat ni iola prajoret yang telate, kuat nian, tros tingginyo ni amper tigo meter! Tapi Allah ngebantu Daud ngebunu Goliat tros nyelametke wong Israel. Abes tu, Daud menangke banyak kemenangan dari musu-musu Israel, di mano banyak wong yang muji dio.




{{https://api.unfoldingword.org/obs/jpg/1/en/360px/obs-en-17-04.jpg}}


Saul iri ati soalnyo rakyat ni lebe cinto samo Daud. Saul tros nyubo ontok ngebunu dio. Laju Daud senggetan dari Saul. Kapan ari, Saul ni lagi nyari Daud supayo pacak bunu dio. Saul masok ke jero goa yang samo di mano Daud ni lagi senggetan dari Saul, cuman Saul dak nyingok dio. Daud ni sekarang jaraknyo la parak nian samo Saul, Daud pacak bae ngebunu Saul, tapi dak dilakukenyo. Sebaleknyo Daud netak bajunyo Saul ontok ngeboktike ke Saul amen dio dak bakal ngebunu Saul ontok gantike dio jadi rajo.




{{https://api.unfoldingword.org/obs/jpg/1/en/360px/obs-en-17-05.jpg}}


Akernyo, Saul mati di petemporan, tros Daud jadi rajo Israel. Dio ni rajo yang baek, wong-wong cinto samo dio, Allah ngeberkati Daud tros beken dio berasel. Daud bejuang di banyak petemporan tros Allah nolong dio ngalake musu-musu Israel. Daud naklukke Yerusalem tros dijadikenyo ibu kota kerajaan. Selamo Daud mrento, Israel jadi kuat jugo kayo.




{{https://api.unfoldingword.org/obs/jpg/1/en/360px/obs-en-17-06.jpg}}


Daud nak ngebangun Ruma Allah ontok sloro wong Israel supayo pacak nyemba Allah samo ngenjok kurban ke Dio. Kiro-kiro 400 taon, wong-wong la nyemba Allah samo ngenjokke kurban di jero Tenda Petemuan yang la dibangun Musa.




{{https://api.unfoldingword.org/obs/jpg/1/en/360px/obs-en-17-07.jpg}}


Allah ngotos Nabi Natan makek pesen ini, “Karno kau iola lanang pejuang, kau dak bakal ngebangun Ruma ni ontok Aku. Anak kau yang bakal ngebangunnyo. Tapi, Aku bakal ngeberkati kau. Sala sikok dari ketoronan kau bakal mrento jadi rajo umat-Ku selamonyo!” Sikok-sikoknyo ketoronan Daud yang pacak mrento selamonyo iola Mesias. Mesias ni yang dipele Allah yang bakal nyelametke wong-wong di dunio ni dari duso dio wong.




{{https://api.unfoldingword.org/obs/jpg/1/en/360px/obs-en-17-08.jpg}}


Pas Daud ngedengerke kato-kato ni, dio langsong ngucapke mokase tros muji Allah soalnyo Dio la bejanji ke Daud amen dio bakal ngedapetke kehormatan yang besak tros banyak berkat. Daud dak tau kapan Allah bakal ngelakuke hal-hal ni. Tapi nyatonyo, wong Israel mesti nunggu lamo sebelom Mesias dateng, amper 1.000 taon.




{{https://api.unfoldingword.org/obs/jpg/1/en/360px/obs-en-17-09.jpg}}


Daud mrento dengen adel jugo stio selamo betaon-taon, tros Allah ngeberkati dio. Tapi, pas aker edopnyo dio beken duso yang besak di adepan Allah.




{{https://api.unfoldingword.org/obs/jpg/1/en/360px/obs-en-17-10.jpg}}


Kapan ari tu, pas prajoret-prajoret Daud lagi pegi betempor, dio jingok ke jabo istana tros jingok betino belagak lagi mandi. Namo betino tu Batsyeba.




{{https://api.unfoldingword.org/obs/jpg/1/en/360px/obs-en-17-11.jpg}}


Kapan ari tu, pas prajoret-prajoret Daud lagi pegi betempor, dio jingok ke jabo istana tros jingok betino belagak lagi mandi. Namo betino tu Batsyeba.




{{https://api.unfoldingword.org/obs/jpg/1/en/360px/obs-en-17-12.jpg}}


Lakinyo Batsyeba, yang benamo Uria, dio tu sala sikok prajoret tebaeknyo Daud. Daud manggel Uria balek dari petemporan tros ngongkon pegi ke bininyo. Tapi Uria ni dak galak balek sementaro tentaro yang laennyo betempor. Laju Daud ngongkon Uria balek ke petemporan tros ngongkon dio ditempatke di mano musu yang paleng kuat supayo dio dibunu.




{{https://api.unfoldingword.org/obs/jpg/1/en/360px/obs-en-17-13.jpg}}


Pas Uria la tebunu, Daud ngaweni si Batsyeba. Tros dio ngelaeri sikok kupek lanang. Allah mara nian samo apo yang dilakuke ole Daud, jadi Allah ngotos Nabi Natan supayo ngenjoktauke ke Daud cak mano kejahatan dio. Daud betobat dari dusonyo tros Allah ngamponi dio. Selamo siso edopnyo, Daud pecayo jugo noroti Allah, mugola dio di masa-masa saro.




{{https://api.unfoldingword.org/obs/jpg/1/en/360px/obs-en-17-14.jpg}}


Jadi hokoman dari dusonyo Daud, anak lanangnyo mati. Jugo ado kerebotan dalem kluargo Daud selamo siso edopnyo, tros kekuasoan Daud jadi ngelema. Mugola Daud dak stio samo Allah, Allah mase stio samo janji-janji-Nyo. Batsyeba ngelaerke kupek laennyo yang benamo Suleiman.



//Sikok crito Alkitab dari: 1 Samuel 10; 15-19; 24; 31; 2 Samuel 5; 7; 11-12//


