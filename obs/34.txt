====== 34. Yesus Ngajar Crito-crito Laennyo ======


{{https://api.unfoldingword.org/obs/jpg/1/en/360px/obs-en-34-01.jpg}}


Yesus nyritoke banyak crito laennyo pasal Kerajaan Allah. Uji Yesus, “Kerajaan Allah tu mencak biji sawi yang ditanem di ladang. Pas mase bebentok biji, itu tu biji yang paleng kecik dari segalo jenis biji.”



{{https://api.unfoldingword.org/obs/jpg/1/en/360px/obs-en-34-02.jpg}}


“Tapi pas biji tu la tombo, biji tu agek jadi yang paleng besak dari seloro taneman yang ado di kebon, lumayan besak sampe-sampe borong-borong dateng tros buat sarangnyo di cabang-cabangnyo.”



{{https://api.unfoldingword.org/obs/jpg/1/en/360px/obs-en-34-03.jpg}}


Yesus nyritoke crito yang laen jugo, “Kerajaan Allah mencak ragi yang dicamporke ke dalem adonan roti sampe ragi tu nyatu ke seloro adonan tadi.”



{{https://api.unfoldingword.org/obs/jpg/1/en/360px/obs-en-34-04.jpg}}


“Kerajaan Allah jugo mencak harto yang tependem di kebon, pas ado wong yang nemukenyo abes tu dikoborkenyo lagi. Dengen ati yang seneng, dio pegi nyualke galo-galo yang dio punyo tros dibelinyo kebon tadi.”



{{https://api.unfoldingword.org/obs/jpg/1/en/360px/obs-en-34-05.jpg}}


“Kerajaan Allah jugo mencak mutiaro yang sempurno dengen hargo yang mahal. Pas pedagang mutiaro nemukenyo, dio ngejual seloro hartonyo ontok beli mutiaro tu.”



{{https://api.unfoldingword.org/obs/jpg/1/en/360px/obs-en-34-06.jpg}}


Tros Yesus nyritoke crito ke wong-wong yang pecayo amen amal dio wong tu pacak nyelametke dio wong, tros galak ngino wong laen. “Ado duo ikok wong pegi ke Baet Allah ontok bedoa. Sala sikoknyo iola tukang pajak, tros yang laen tu pemempen agama.”



{{https://api.unfoldingword.org/obs/jpg/1/en/360px/obs-en-34-07.jpg}}


“Pemempen agama tu bedoa cak ini, ‘Mokase Allah amen aku bukan wong penduso cak wong-wong laen, mencak perampok, wong yang dak adel, pejina jugo bukan mencak tukang pajak tu.’



{{https://api.unfoldingword.org/obs/jpg/1/en/360px/obs-en-34-08.jpg}}


‘Aku puaso duo kali setiap minggunyo tros aku ngenjokke sepolo persen dari apo yang aku punyo.’”



{{https://api.unfoldingword.org/obs/jpg/1/en/360px/obs-en-34-09.jpg}}


“Tapi tukang pajak tu tegak di tempat yang jao, tros matonyo jugo dak nyingok ke langet, malahan dio ngeboki dadonyo tros bedoa, ‘Allah, kaseanila aku wong yang beduso ni.’”



{{https://api.unfoldingword.org/obs/jpg/1/en/360px/obs-en-34-10.jpg}}


Abes tu uji Yesus, “Kuomongi ke kau, Allah ngedengerke doa tukang pajak tu, tros ngenyatokenyo bener. Tapi Dio dak seneng samo doa pemempen agama tu. Tuan bakal ngerendake wong yang sombong, jugo bakal ngankat wong yang dak sombong.”


//Sikok cerito Alkitab dari: Matius 13:31-33, 44-46; Markus 4:30-32; Lukas 13:18-21; 18:9-14//


