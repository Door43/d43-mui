====== 5. Anak Lanang yang Dijanjike ======


{{https://api.unfoldingword.org/obs/jpg/1/en/360px/obs-en-05-01.jpg}}


Sepolo taon abes Abram samo bininyo, Sarai, nyampe di Kanaan, dio wong mase dak katek anak. Jadi uji Sarai, “Karno Allah belom ngejeni aku ontok bonteng tros sekarang aku la tuo nian ontok punyo anak. Ini na babu aku, Hagar. Kawenila dio supayo dio pacak punyo anak ontok aku.”




{{https://api.unfoldingword.org/obs/jpg/1/en/360px/obs-en-05-02.jpg}}


Jadi Abram ngaweni Hagar. Hagar punyo kupek lanang, tros Abram namoi dio Ismail. Tapi, Sarai jadi cemburu samo Hagar. Pas Ismail omornyo tigo belas taon, Allah ngomong lagi samo Abram.




{{https://api.unfoldingword.org/obs/jpg/1/en/360px/obs-en-05-03.jpg}}


Uji Allah, “Akula Tuhan Yang Mahakuaso. Aku bakal beken pejanjian samo kau.” Laju Abram sojod ke tana. Allah jugo ngomong samo Abram, “Kau bakal jadi ubak ontok banyak bangso. Aku bakal ngenjok kau samo ketoronan kau tana Kanaan ontok jadi hak melek dio wong. Tros Aku bakal jadi Tuhan dio wong selamonyo. Kau haros nyunat sloro lanang di kluargo kau.”




{{https://api.unfoldingword.org/obs/jpg/1/en/360px/obs-en-05-04.jpg}}


“Bini kau Sarai, bakal punyo anak lanang, dio bakal jadi anak pejanjian. Namoi dio Ishak. Aku bakal beken pejanjian Aku ke dio, tros dio bakal jadi bangso yang besak. Aku jugo bakal beken bangso yang besak ke Ismail. Tapi pejanjian Aku tetep samo Ishak.” Abes tu Allah nguba namo Abram jadi Ibrahim, yang artinyo “ubak banyak wong.” Allah jugo nguba namo Sarai jadi Sarah, yang artinyo “putri.”




{{https://api.unfoldingword.org/obs/jpg/1/en/360px/obs-en-05-05.jpg}}


Ari tu Ibrahim nyunat sloro lanang di rumanyo. Kiro-kiro setaon abes tu, pas Ibrahim omornyo 100 taon tros Sarah 90 taon, Sarah ngelaerke anaknyo Ibrahim. Dio wong namoi budak tu Ishak, pecak yang la dikongkon Allah.




{{https://api.unfoldingword.org/obs/jpg/1/en/360px/obs-en-05-06.jpg}}


Pas Ishak mase mudo, Allah ngetes imannyo Ibrahim dengen ngomong cak ini, “Gawakla Ishak anak kau sikok-sikoknyo tu, tros kurbankela dio ontok jadi pesembahan kau ke Aku.” Ibrahim noroti Allah tros besiap ontok ngurbanke anaknyo.




{{https://api.unfoldingword.org/obs/jpg/1/en/360px/obs-en-05-07.jpg}}


Pas Ibrahim samo Ishak bejalan ke tempat pengurbanan, Ishak nanyo, “Ubak, kito punyo kayu ontok kurban pesembahan, tapi di mano anak dombanyo?” Uji Ibrahim, “Allah bakal nyedioke anak domba ontok dikurbanke, anakku."




{{https://api.unfoldingword.org/obs/jpg/1/en/360px/obs-en-05-08.jpg}}


Pas dio wong sampe di tempat kurban, Ibrahim ngiket anaknyo Ishak tros ngolengke dio di pocok meja pesembahan. Pas dio nak bunu anaknyo, Allah ngomong “Demla! Jangan saketi anak tu! Sekarang Aku tau amen kau takot samo Aku. Soalnyo kau idak ngejaoi anak tu dari Aku.”




{{https://api.unfoldingword.org/obs/jpg/1/en/360px/obs-en-05-09.jpg}}


Ibrahim jingok sikok domba lanang tesangkot di parak semak-semak. Ternyato Allah la nyiapke sikok domba lanang ontok dikurbanke gantike Ishak. Ibraham dengen ati seneng ngurbanke sikok domba lanang tu jadi kurban pesembahan.




{{https://api.unfoldingword.org/obs/jpg/1/en/360px/obs-en-05-10.jpg}}


Abes tu Allah ngomong samo Ibrahim, “Karno kau la rela ngenjokke apo bae ke Aku, temasok anak lanang kau sikok-sikoknyo, Aku bejanji bakal ngenjok kau berkat. Ketoronan kau bakal ngelebei banyaknyo bintang di langet. Soalnyo kau la noroti Aku, sloro kluargo di bumi ni bakal dienjok berkat liwat kluargo kau.”



//Sikok crito Alkitab dari: Kejadian 16-22//


