====== 32. Yesus Nyembuke Lanang yang Dimasoki Setan samo Nyembuke Betino yang Saket ======


{{https://api.unfoldingword.org/obs/jpg/1/en/360px/obs-en-32-01.jpg}}


Kapan ari, Yesus samo mored-mored-Nyo naek prau tros nyebrangi danau ke tempat wong Gadara tinggal.



{{https://api.unfoldingword.org/obs/jpg/1/en/360px/obs-en-32-02.jpg}}


Pas dio wong sampe di sebrang danau, ado sikok lanang yang dimasoki setan belari ke Yesus.



{{https://api.unfoldingword.org/obs/jpg/1/en/360px/obs-en-32-03.jpg}}


Pas dio wong sampe di sebrang danau, ado sikok lanang yang dimasoki setan belari ke Yesus.



{{https://api.unfoldingword.org/obs/jpg/1/en/360px/obs-en-32-04.jpg}}


Dio tinggal di koboran di daera tu. Siang sampe malem wong ni mekek-mekek. Dio dak makek baju tros bekali-kali dio nyeseti badannyo dewek makek batu.



{{https://api.unfoldingword.org/obs/jpg/1/en/360px/obs-en-32-05.jpg}}


Pas lanang tu sampe di adepan Yesus, dio belotot di adepan-Nyo. Uji Yesus ke setan tu, “Metula dari wong ni!”



{{https://api.unfoldingword.org/obs/jpg/1/en/360px/obs-en-32-06.jpg}}


Wong yang kemasokan setan tu mekek kuat nian tros ngomong, “Apo dio kendak Kau tu, Yesus, Anak Tuhan Yang Mahabesak? Jangan nyikso aku!” Laju Yesus nanyo ke setan yang masoki wong tu, “Siapo namo kau?” Uji dio, “Aku ni Legiun, soalnyo jumla kami ni banyak.” (Legiun iola kelompok tentaro yang jumlanyo beribu-ribu tentaro Roma.)



{{https://api.unfoldingword.org/obs/jpg/1/en/360px/obs-en-32-07.jpg}}


Setan-setan tu mintak ke Yesus, “Jangan ngoser kami dari daera ni!” Ado segrombolan babi lagi makan di boket parak tempat tu. Laju, setan-setan tu mintak ke Yesus, “Tolong kongkon bae kami masok ke dalem babi-babi tu!” Uji Yesus, “Pegila!”



{{https://api.unfoldingword.org/obs/jpg/1/en/360px/obs-en-32-08.jpg}}


Laju setan-setan tu metu dari wong tu tros masok ke dalem babi-babi tu. Babi-babi tu belari noroni tebeng yang curam tros nyampak ke dalem laot tros tenggelem. Kiro-kiro ado 2.000 babi di grombolan tu.



{{https://api.unfoldingword.org/obs/jpg/1/en/360px/obs-en-32-09.jpg}}


Pas wong-wong yang ngorosi babi-babi tu nyingok apo yang la tejadi, dio wong lari tros ngenjoktauke ke sloro wong apo yang la dilakuke Yesus. Sloro wong dateng dari kota tros nyingok wong yang tadinyo kemasokan setan. Dio lagi dodok, la makek baju, tros sikapnyo la cak wong waras.



{{https://api.unfoldingword.org/obs/jpg/1/en/360px/obs-en-32-10.jpg}}


Wong-wong tu ketakotan tros mintak Yesus ontok pegi. Laju Yesus naek ke prau tros besiap nak pegi. Lanang yang kerasokan tadi mohoni supayo pegi samo Yesus.



{{https://api.unfoldingword.org/obs/jpg/1/en/360px/obs-en-32-11.jpg}}


Tapi Yesus ngomong ke dio, “Dak usala, balekla ke ruma kau tros enjoktauke ke kawan samo kluargo kau apo yang la dilakuke Allah ontok kau karno dio la ngaseani kau.”



{{https://api.unfoldingword.org/obs/jpg/1/en/360px/obs-en-32-12.jpg}}


Laju wong tu pegi tros dienjoktaukenyo ke wong-wong apo yang la dilakuke Yesus ke dio. Setiap wong yang denger critonyo keheranan tros ngeraso takjob.



{{https://api.unfoldingword.org/obs/jpg/1/en/360px/obs-en-32-13.jpg}}


Yesus balek ke sebrang dari danau Galilea. Ado banyak yang bekompol di sekelelengnyo tros bedesekan di parak Yesus. Di keromonan tu ado sikok betino yang la ngalami pendaraan selamo duo blas taon. Betino tu la ngabeske sloro duetnyo ontok ngebayar dokter supayo pacak sembu, tapi keadaannyo tamba para.



{{https://api.unfoldingword.org/obs/jpg/1/en/360px/obs-en-32-14.jpg}}


Betino tu denger amen Yesus la nyembuke banyak wong saket tros meker cak ini, “Aku yaken amen aku pacak nyentu baju Yesus bae, aku bakal disembuke jugo!” Dio pegi ke belakang Yesus tros nyentu baju-Nyo. Tibo-tibo abes dio la nyentu baju Yesus, pendaraannyo brenti!



{{https://api.unfoldingword.org/obs/jpg/1/en/360px/obs-en-32-15.jpg}}


Yesus langsong sadar amen ado kekuatan yang metu dari diri-Nyo. Laju Yesus bebalek tros betanyo, “Siapo yang nyentu Aku?” Uji mored-mored-Nyo, “Tuan, banyak wong yang ado di parak Kau jugo ngedesek Kau. Cak mano Kau pacak nanyo, ‘Siapo yang nyentu Aku?’”



{{https://api.unfoldingword.org/obs/jpg/1/en/360px/obs-en-32-16.jpg}}


Betino tu belotot di adepan Yesus, dio gemeteran tros takot.  Abes tu betino tu ngomong ke Dio apo yang la dio lakuke, jugo amen dio mala la disembuke. Uji Yesus, “Iman kau la nyembuke kau. Pegila dengen damai.”


//Sikok crito Alkitab dari: Matius 8:28-34; 9:20-22; Markus 5:1-20; 5:24b-34; Lukas 8:26-39; 8:42b-48//


