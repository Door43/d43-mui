====== 4. Pejanjian Allah samo Ibraham ======


{{https://api.unfoldingword.org/obs/jpg/1/en/360px/obs-en-04-01.jpg}}


Betaon-taon seabes banjer besak, betamba lagi jumla wong di dunio, tros dio wong ngomong makek baso yang samo galo. Tapi dio wong tu dak norot samo Allah. Bukannyo branak cocong samo ngisi bumi, dio wong mala bekompol samo-samo tros beken sikok kota.




{{https://api.unfoldingword.org/obs/jpg/1/en/360px/obs-en-04-02.jpg}}


Dio wong bangga nian, tros dio wong dak peduli samo omongannyo Allah. Sampe-sampe dio wong mulai ngebangon sikok menara yang tinggi ontok nyampe ke surgo. Allah nyingok amen dio wong kerjo samo ontok ngaweke kejahatan, dio wong pacak ngelakuke banyak hal yang lebe beduso.




{{https://api.unfoldingword.org/obs/jpg/1/en/360px/obs-en-04-03.jpg}}


Laju Allah nguba baso dio wong ke dalem banyak baso-baso yang laen tros nyebarke wong-wong ke seloro dunio. Kota yang mulai dio wong bangon tu disebot kota Babel, yang retinyo, “bingung.”




{{https://api.unfoldingword.org/obs/jpg/1/en/360px/obs-en-04-04.jpg}}


Ratosan taon abes tu, Allah ngomong ke sikok lanang yang namonyo Abram. Allah ngomong ke dio, “Tinggalkela negaro kau samo kluargo kau tros pegila ke tana yang Aku bakal tonjokke. Aku bakal ngeberkati kau tros Aku bakal ngebeken kau jadi bangso yang besak. Aku bakal ngebeken namo kau besak. Aku bakal ngeberkati seloro wong yang ngeberkati kau tros ngotok seloro wong yang ngotok kau. Segalo kluargo di bumi bakal diberkati karno kau.”




{{https://api.unfoldingword.org/obs/jpg/1/en/360px/obs-en-04-05.jpg}}


Jadi Abram noroti Allah. Dio ngembek bininyo, Sarai, samo seloro babunyo samo galo-galo yang dio punyo, tros pegi ke tempat yang ditonjokke Allah samo dio, namo tana tu iola Kanaan.




{{https://api.unfoldingword.org/obs/jpg/1/en/360px/obs-en-04-06.jpg}}


Pas Abram sampe di Kanaan, Uji Allah, “Jingokla di sekitar kau. Aku bakal ngenjokke kau samo seloro ketoronan kau segalo tana yang pacak kau jingok ontok jadi waresan kau.” Jadi Abram tinggal di tana tu.




{{https://api.unfoldingword.org/obs/jpg/1/en/360px/obs-en-04-07.jpg}}


Kapan ari, Abram ketemu samo Melkisedek, dio ni imam Tuhan Yang Mahabesak yang dihormati. Melkisedek ngeberkati Abram tros ngomong cak ini, “Semugo Tuhan Yang Mahabesak yang nguasoi langet samo bumi ngeberkati Abram.” Tros Abram ngenjok Melkisedek sepolo persen dari segalo hartonyo.




{{https://api.unfoldingword.org/obs/jpg/1/en/360px/obs-en-04-08.jpg}}


Pas beberapo taon belalu, Sarai mase bae blom punyo anak. Allah ngomong ke Abram tros bejanji lagi amen dio bakal punyo anak tros ketoronannyo banyak nian pecak bintang di langet. Abram pecayo samo janji Allah. Allah nyatoke amen Abram ni wong yang bener, soalnyo dio pecayo samo janji Allah.




{{https://api.unfoldingword.org/obs/jpg/1/en/360px/obs-en-04-09.jpg}}


Abes tu Allah buat pejanjian samo Abram. Pejanjian tu iola kesepakatan antaro duo pihak. Uji Allah, “Aku bakal ngenjokke sikok anak lanang dari badan kau dewek. Aku ngenjokke tana Kanaan ontok ketoronan kau.” Tapi Abram mase blom punyo anak lanang.



//Sikok crito Alkitab dari: Kejadian 11-15//


