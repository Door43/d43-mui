====== 4. Pejanjian Allah ke Ibrahim ======


{{https://api.unfoldingword.org/obs/jpg/1/en/360px/obs-en-04-01.jpg}}


Betaon-taon seabes banjer besak, betamba lagi jumla wong di bumi, tros dio wong ngomong makek baso yang samo galo. Tapi dio wong ni dak norot samo Allah. Bukannyo branak cocong samo ngisi bumi, dio wong mala bekompol samo-samo ontok beken sikok kota.




{{https://api.unfoldingword.org/obs/jpg/1/en/360px/obs-en-04-02.jpg}}


Dio wong bangga nian, tros dio wong dak peduli samo omongan Allah. Sampe-sampe dio wong mulai ngebangun sikok menara yang tinggi supayo nyampe ke surgo. Allah tau amen dio wong teros-terosan kerjo samo ontok beken kejahatan, dio wong pacak beken jao lebe banyak pasal yang beduso.




{{https://api.unfoldingword.org/obs/jpg/1/en/360px/obs-en-04-03.jpg}}


Laju Allah nguba baso dio wong ke dalem banyak baso-baso yang laen tros nyebarke wong-wong tu ke sloro bumi. Kota yang mulai dio wong bangun tu disebot kota Babel, yang artinyo, “bingung.”




{{https://api.unfoldingword.org/obs/jpg/1/en/360px/obs-en-04-04.jpg}}


Ratosan taon abes tu, Allah ngomong ke sikok lanang yang benamo Abram. Allah ngomong ke dio, “Tinggalkela negara kau samo kluargo kau tros pegila ke tana yang Aku bakal tonjokke. Aku bakal ngeberkati kau tros Aku bakal ngebeken kau jadi bangso yang besak. Aku bakal ngebeken namo kau besak. Aku bakal ngeberkati sloro wong yang ngeberkati kau tros ngotok sloro wong yang ngotok kau. Segalo kluargo di bumi bakal diberkati karno kau.”




{{https://api.unfoldingword.org/obs/jpg/1/en/360px/obs-en-04-05.jpg}}


Jadi Abram noroti Allah. Dio gawak bininyo, Sarai, samo sloro babunyo jugo galo-galo yang dio punyo, tros pegi ke tempat yang ditonjokke Allah samo dio, namo tana tu iola Kanaan.




{{https://api.unfoldingword.org/obs/jpg/1/en/360px/obs-en-04-06.jpg}}


Pas Abram sampe di Kanaan, Uji Allah, “Jingokla di sekitar kau. Aku bakal ngenjokke kau samo sloro ketoronan kau segalo tana yang pacak kau jingok ontok jadi waresan kau.” Jadi Abram tinggal di tana tu.




{{https://api.unfoldingword.org/obs/jpg/1/en/360px/obs-en-04-07.jpg}}


Kapan ari, Abram ketemu samo Melkisedek, dio ni imam Tuhan Yang Mahabesak yang dihormati. Melkisedek ngeberkati Abram tros ngomong cak ini, “Semugo Tuhan Yang Mahabesak yang nguasoi langet samo bumi ngeberkati Abram.” Tros Abram ngenjok Melkisedek sepolo persen dari segalo hartonyo.




{{https://api.unfoldingword.org/obs/jpg/1/en/360px/obs-en-04-08.jpg}}


Pas la liwat beberapo taon, Sarai mase bae belom punyo anak. Allah ngomong ke Abram tros bejanji lagi amen dio bakal punyo anak tros ketoronannyo banyak nian pecak bintang di langet. Abram pecayo samo janji Allah. Allah nyatoke amen Abram ni wong yang bener, soalnyo dio pecayo samo janji Allah.




{{https://api.unfoldingword.org/obs/jpg/1/en/360px/obs-en-04-09.jpg}}


Abes tu Allah beken pejanjian ke Abram. Pejanjian tu iola kesepakatan antaro duo pihak. Uji Allah, “Aku bakal ngenjokke sikok anak lanang dari badan kau dewek. Aku ngenjokke tana Kanaan ontok ketoronan kau.” Tapi Abram mase belom punyo anak lanang.



//Sikok crito Alkitab dari: Kejadian 11-15//


