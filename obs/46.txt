====== 46. Paulus Jadi Wong Kristen ======


{{https://api.unfoldingword.org/obs/jpg/1/en/360px/obs-en-46-01.jpg}}


Saulus ni lanang mudo yang ngejago juba wong-wong yang ngebunu Stepanus. Dio dak pecayo samo Yesus, karno itula dio nganiayo pengekot Yesus. Dio ningkepi lanang jugo betino dari ruma ke ruma di Yerusalem, tros dimasokkenyo ke jero penjaro. Imam besak ngejeni Saulus pegi ke kota Damaskus ontok ningkep wong Kristen di sano, tros gawak dio wong balek ke Yerusalem.




{{https://api.unfoldingword.org/obs/jpg/1/en/360px/obs-en-46-02.jpg}}


Pas Saulus lagi dalem pejalanan ke Damaskus, ado cahyo terang dari langet besinar di sekelelengnyo, tros dio nyampak ke tana. Saulus denger ado wong ngomong, “Saulus! Saulus! Ngapo kau nganiayo Aku?” Tanyo Saulus, “Siapo kau, Tuan?” “Akula Yesus. Kau nganiayo Aku!” uji Yesus.




{{https://api.unfoldingword.org/obs/jpg/1/en/360px/obs-en-46-03.jpg}}


Pas Saulus tegak, dio sadar amen dio la buto. Laju konco-konconyo nonton dio masok ke Damaskus. Saulus dak makan jugo dak minum selamo tigo ari.




{{https://api.unfoldingword.org/obs/jpg/1/en/360px/obs-en-46-04.jpg}}


Di Damaskus ado sikok mored benamo Ananias. Tuan ngomong samo dio, “Pegila ke ruma tempat Saulus nginep. Tarok tangan kau di dio supayo dio pacak nyingok lagi.” Tapi uji Ananias, “Tuan, aku la denger cak mano wong ni nganiayo wong-wong pecayo.”  Uji Tuan, “Pegila! Aku la mele dio ontok nyatoke namo Aku ke wong-wong Yahudi samo suku-suku laennyo jugo. Dio bakal banyak mendrito demi Aku.”




{{https://api.unfoldingword.org/obs/jpg/1/en/360px/obs-en-46-05.jpg}}


Laju Ananias pegi ke Saulus, narok tangannyo ke dio sambel ngomong, ujinyo, “Tuan Yesus, yang nampakke dirinyo pas di pejalanan kau ke sini, ngongkon aku dateng ke kau supayo kau pacak jingok lagi tros dipenui Ro Suci.” Saulus langsong pacak jingok lagi, tros Ananias ngebabtes dio. Abes tu Saulus makan tros kekuatannyo balek.




{{https://api.unfoldingword.org/obs/jpg/1/en/360px/obs-en-46-06.jpg}}


Langsong bae Saulus mulai bekotba ke wong-wong Yahudi di Damaskus, ujinyo, “Yesus iola Anak Allah!” Wong-wong Yahudi tekagom karno wong yang la nyubo ngancori pengekot-pengekot Yesus sekarang mala pecayo samo Yesus! Saulus bedebat dengen wong-wong Yahudi, ngeboktike amen Yesus iola Mesias.




{{https://api.unfoldingword.org/obs/jpg/1/en/360px/obs-en-46-07.jpg}}


Langsong bae Saulus mulai bekotba ke wong-wong Yahudi di Damaskus, ujinyo, “Yesus iola Anak Allah!” Wong-wong Yahudi tekagom karno wong yang la nyubo ngancori pengekot-pengekot Yesus sekarang mala pecayo samo Yesus! Saulus bedebat dengen wong-wong Yahudi, ngeboktike amen Yesus iola Mesias.




{{https://api.unfoldingword.org/obs/jpg/1/en/360px/obs-en-46-08.jpg}}


Pas la beberapo ari, wong Yahudi berencano nak ngebunu Saulus. Dio wong ngerem wong ontok ngawasi Saulus di gerbang kota ontok ngebunu dio. Tapi Saulus denger rencano itu, laju konco-konconyo nolong dio ngelarike diri. Pas ari la dalu dio wong noroni Saulus dari pocok dendeng kota pakek bakul. Pas Saulus ngelarike diri dari Damaskus, dio ngelanjotke bekotba pasal Yesus.




{{https://api.unfoldingword.org/obs/jpg/1/en/360px/obs-en-46-09.jpg}}


Saulus pegi ke Yerusalem ontok betemu mored-mored Yesus, tapi dio wong takot samo dio. Tapi wong pecayo yang benamo Barnabas gawak Saulus ke rosul-rosul, tros nyritoke keberaniannyo Saulus ngajar di Damaskus. Abes tu mored-mored nrimo Saulus.




{{https://api.unfoldingword.org/obs/jpg/1/en/360px/obs-en-46-10.jpg}}


Beberapo wong pecayo yang ngelarike diri dari Yerusalem pegi jao ke kota Antiokia tros britoke pasal Yesus. Sebagean besak wong di Antiokia bukan wong Yahudi, tapi banyak nian dari dio wong yang pecayo samo Yesus ontok petamo kalinyo. Barnabas samo Saulus ke sano nak ngajar wong-wong yang baru pecayo tu lebe lagi pasal Yesus, jugo nguatke grejo yang ado di situ. Di Antiokiala wong yang pecayo samo Yesus disebot wong Kristen. Ini petamo kalinyo ado sebotan “wong Kristen.”



//Sikok cerito Alkitab dari: Kiso Para Rosul 8:3; 9:1-31; 11:19-26; 13:1-3//


