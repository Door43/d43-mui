====== 49. Pejanjian Baru Allah ======


{{https://api.unfoldingword.org/obs/jpg/1/en/360px/obs-en-49-01.jpg}}


Sikok malekat ngenjoktauke betino prawan benamo Mariam amen dio bakal ngelaerke anak Allah. Jadi sementaro dio mase prawan Ro Suci ngelingkupi dio, tros dio jadi bonteng. Dio ngelaerke kupek lanang tros ngenamoi Dio Yesus. Ole itula, Yesus iola Allah sekalegos manusio.




{{https://api.unfoldingword.org/obs/jpg/1/en/360px/obs-en-49-02.jpg}}


Banyak nian mujizat yang Yesus beken. Dio bejalan di pocok banyu, nenangke badai, nyembuke banyak wong saket, ngoser setan, ngedopi wong mati, tros ngenjok makan 5000 wong pakek limo roti samo duo iwak kecik.




{{https://api.unfoldingword.org/obs/jpg/1/en/360px/obs-en-49-03.jpg}}


Yesus jugo iola guru yang agong, tros dio ngomong dengen kuaso karno Dio iola Anak Allah. Dio ngajari amen kau perlu ngasei sesamo manusio pecak kau ngasei diri kau dewek.




{{https://api.unfoldingword.org/obs/jpg/1/en/360px/obs-en-49-04.jpg}}


Dio jugo ngajari amen kau haros ngasei Allah lebe dari apo bae, temasok jugo harto kau.




{{https://api.unfoldingword.org/obs/jpg/1/en/360px/obs-en-49-05.jpg}}


Yesus ngajarke amen kerajaan Allah lebe berego dari apo bae yang ado di dunio ni. Yang paleng penteng ontok setiap wong iola jadi umat kerajaan Allah. Supayo pacak masok kerajaan Allah, kau haros dislametke dari duso.




{{https://api.unfoldingword.org/obs/jpg/1/en/360px/obs-en-49-06.jpg}}


Yesus ngajarke amen separo wong bakal nrimo Dio, tros dislametke, tapi yang laen idak. Dio ngomongke amen separo wong pecak tana yang sobor. Dio wong nrimo brito baek pasal Yesus tros dislametke. Wong laen pecak tana keras jalanan, di mano beni pirman Allah dak masok jugo dak ngaselke bua. Wong-wong tu nolak pesen pasal Yesus, tros dak bakal masok ke kerajaan-Nyo.




{{https://api.unfoldingword.org/obs/jpg/1/en/360px/obs-en-49-07.jpg}}


Yesus ngajarke amen Allah ni ngasei nian wong-wong yang beduso. Dio galak ngamponi dio wong tros jadike dio wong anak-anak-Nyo.




{{https://api.unfoldingword.org/obs/jpg/1/en/360px/obs-en-49-08.jpg}}


Yesus jugo ngajarke amen Allah benci duso. Pas Adam samo Hawa beken duso, itu jugo ngarui seloro ketoronannyo. Laju, seloro wong di dunio beduso tros tepisa dari Allah. Ole itula, seloro wong la jadi musu Allah.




{{https://api.unfoldingword.org/obs/jpg/1/en/360px/obs-en-49-09.jpg}}


Tapi Allah ngasei seloro manusio jadi Dio ngeremke Anak sikok-sikok-Nyo, Yesus. Supayo seloro wong yang pecayo samo Yesus dak bakal dihokom karno dusonyo, tapi bakal edop samo Allah selamonyo.




{{https://api.unfoldingword.org/obs/jpg/1/en/360px/obs-en-49-10.jpg}}


Karno duso kau, kau besala. Kau pantes mati tros keno murkanyo Allah, tapi Allah nyurake murkanyo ke Yesus bukan ke kau. Pas Yesus mati di kayu saleb, dio nrimo hokoman kau.




{{https://api.unfoldingword.org/obs/jpg/1/en/360px/obs-en-49-11.jpg}}


Yesus dak perna beken duso, tapi Dio mele ontok dihokom tros mati jadi kurban yang sempurno, ontok ngapos duso kau jugo duso seloro wong di dunio ni. Karno Yesus ngurbanke diri-Nyo dewek, Allah pacak ngamponi duso apo bae, mala duso-duso yang ngeri nian.




{{https://api.unfoldingword.org/obs/jpg/1/en/360px/obs-en-49-12.jpg}}


Pebuatan baek dak pacak nyelameti.  Dak katek yang pacak kau lakuke ontok bebaekan samo Allah. Cuman Yesus yang pacak ngapos duso-duso kau. Kau haros pecayo amen Yesus iola Anak Allah, tros amen Dio mati di kayu saleb ngantike kau, jugo amen Allah bangketke Dio lagi.




{{https://api.unfoldingword.org/obs/jpg/1/en/360px/obs-en-49-13.jpg}}


Seloro wong yang pecayo samo Yesus tros nrimo Dio jadi Tuannyo bakal Allah slametke. Tapi siapo yang dak pecayo bakal dak ditrimo. Dak peduli kau nak kayo apo mesken, lanang apo betino, tuo apo mudo, jugo dari mano asal kau. Allah ngasei kau tros ngarep kau pecayo samo Yesus jadi Dio pacak behobongan lagi samo kau.




{{https://api.unfoldingword.org/obs/jpg/1/en/360px/obs-en-49-14.jpg}}


Yesus ngajak kau supayo pecayo samo Dio tros dibaptes. Pecayo dak kau amen Yesus iola Mesias, sikok-sikok-Nyo Anak Allah? Pecayo dak kau amen kau wong yang beduso tros pantes dapet hokoman Allah? Pecayo dak kau amen Yesus mati di kayu saleb ontok ngamponi duso kau?




{{https://api.unfoldingword.org/obs/jpg/1/en/360px/obs-en-49-15.jpg}}


Amen kau pecayo samo Yesus jugo apo yang la dilakuke-Nyo, kau wong Kristen! Allah la gawak kau metu dari kerajaan Ebles tros narok kau ke kerajaan terang Allah. Allah la ngambek caro keedopan lamo kau yang beduso, tros ngenjok kau caro keedopan baru yang bener.




{{https://api.unfoldingword.org/obs/jpg/1/en/360px/obs-en-49-16.jpg}}


Amen kau wong Kristen, duso kau la diapos karno pebuatan Yesus. Mak ini ari, Allah dak jingok kau jadi musu lagi, tapi Dio jingok kau jadi kawan deket-Nyo.




{{https://api.unfoldingword.org/obs/jpg/1/en/360px/obs-en-49-17.jpg}}


Sebagai kawan deket-Nyo Allah jugo babu Yesus, sang Tuan, kau galak meloki ajaran-Nyo Yesus. Mugola kau wong Kristen, kau mase pacak teolok ole duso. Tapi Allah ngomong amen kau ngakui duso-duso kau, Dio stio jugo bakal ngamponi kau tros bakal ngenjok kau kekuatan ontok ngelawan duso.




{{https://api.unfoldingword.org/obs/jpg/1/en/360px/obs-en-49-18.jpg}}


Allah ngongkon kau bedoa, belajar Pirman-Nyo, nyemba Dio samo wong-wong Kristen laennyo, jugo nyaksike ke wong laen apo yang la Dio lakuke ontok kau. Hal-hal ini bakal ngebantu kau betombo dalem behobongan samo Dio.



//Sikok crito ALkitab dari: Roma 3:21-26, 5:1-11; Yahya 3:16; Markus 16:16; Kolose 1:13-14; 2 Korintus 5:17-21; 1 Yahya 1:5-10//


